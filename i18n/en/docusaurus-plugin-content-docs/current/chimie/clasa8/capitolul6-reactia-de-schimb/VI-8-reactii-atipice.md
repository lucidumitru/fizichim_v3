---
sidebar_position: 8
custom_edit_url: null
---

# VI.8. Reacții atipice (nu fac parte din programa școlară).



<ul class="table-of-contents table-of-contents__left-border"><li><a href="#vi81-reacția-cuprului-cu-oxiacizi-acid-azotic-acid-sulfuric" class="table-of-contents__link toc-highlight">VI.8.1. Reacția cuprului cu oxiacizi (acid azotic, acid sulfuric).</a></li><li><a href="#vi82-reacții-atipice-cu-formare-de-combinații-complexe" class="table-of-contents__link toc-highlight">VI.8.2 Reacții atipice cu formare de combinații complexe.</a><ul><li><a href="#vi821-complexul-chimic-hidroxid-de-tetraaminodiaquacupruii---reactiv-schweizer" class="table-of-contents__link toc-highlight">VI.8.2.1. Complexul chimic hidroxid de tetraaminodiaquacupru(II) - Reactiv Schweizer.</a></li><li><a href="#vi822-reactivul-nessler-și-identificarea-ionilor-de-amoniu" class="table-of-contents__link toc-highlight">VI.8.2.2. Reactivul Nessler și identificarea ionilor de amoniu.</a></li><li><a href="#vi823-termocromismul-tetraiodomercuratului-de-argint" class="table-of-contents__link toc-highlight">VI.8.2.3. Termocromismul tetraiodomercuratului de argint.</a></li><li><a href="#vi824-complexul-chimic-tetrahidroxoaluminat-de-sodiu" class="table-of-contents__link toc-highlight">VI.8.2.4. Complexul chimic tetrahidroxoaluminat de sodiu.</a></li><li><a href="#vi825-complexul-chimic-tetrahidroxozincat-de-sodiu" class="table-of-contents__link toc-highlight">VI.8.2.5. Complexul chimic tetrahidroxozincat de sodiu.</a></li><li><a href="#vi826-complexul-chimic-hidroxid-de-diaminoargint-reactiv-tollens" class="table-of-contents__link toc-highlight">VI.8.2.6. Complexul chimic hidroxid de diaminoargint (Reactiv Tollens).</a></li></ul></li></ul>


import Img from '@site/src/components/Img'
import Video from '@site/src/components/Video'




## VI.8.1. Reacția cuprului cu oxiacizi (acid azotic, acid sulfuric).


Există reacții chimice care nu au loc după niciunul dintre cele patru tipuri de reacții chimice studiate. Acestea trebuie memorate.

Avem ca reactanți două substanțe compuse, ca la reacția de schimb, însă reactanții nu schimbă câte un element între ei. În plus ca produși avem trei substanțe, dintre care două compuse și una simplă.

În următoarele două experimente vom observa astfel de reacții chimice.


<div class="alert alert--success" role="alert">

&#128064 **Experiment: Reacția cuprului cu acidul azotic**   
&#128293 **Atenție!** Experiment demonstrativ efectuat numai de profesor sub nișă!   
&#128293 **Atenție!** Acidul azotic este extrem de caustic!   
&#128293 **Atenție!** Gazul rezultat, dioxidul de azot este extrem de toxic și coroziv!



<Video src="https://www.youtube.com/embed/8hYLodjduJE" />


**Materiale necesare:**    
Eprubetă, acid azotic concentrat, granule de cupru, pipetă.


<br></br>




**Descrierea experimentului:**
- În eprubetă pune câteva granule de cupru.
- Pune cu pipeta câteva picături de acid azotic concentrat peste cupru.
- Ce observi ?
  > După puțin timp se degajă un gaz roșu-brun.


<br></br>


**Concluzia experimentului:**   
Cuprul – Cu reacționează la rece cu acidul azotic – HNO<sub>3</sub>, cu formarea azotatului de cupru II – Cu(NO<sub>3</sub>)<sub>2</sub>, apei – H<sub>2</sub>O și monoxid de azot – NO (gaz incolor).    
Ca reacție secundară avem oxidarea monoxidului de azot în oxigenul din aer, cu formarea dioxidului de azot – NO<sub>2</sub> , numit și hipoazotită (gaz roșu-brun).   
**3Cu + 8HNO<sub>3</sub> = 3Cu(NO<sub>3</sub>)<sub>2</sub> + 4H<sub>2</sub>O + 2NO↑** _(Această reacție este foarte greu de egalat. Eu rețin coeficienții reactanților și apoi o egalez)._   
**2NO + O<sub>2</sub> = 2NO<sub>2</sub> ↑**

<br></br>

**Observaţie**
> Observă faptul că cuprul nu scoate hidrogenul din acizi, deoarece se află după hidrogen în seria activității chimice a metalelor.


</div>




<br></br>


<div class="alert alert--success" role="alert">

&#128064 **Experiment: Reacția cuprului cu acidul sulfuric**   
&#128293 **Atenție!** Experiment demonstrativ efectuat numai de profesor sub nișă!   
&#128293 **Atenție!** Acidul sulfuric este extrem de caustic!   
&#128293 **Atenție!** Gazul rezultat, dioxidul de sulf este extrem de toxic și coroziv!   
&#128293 **Atenție!** când lucrezi cu surse de foc!






<Video src="https://www.youtube.com/embed/kELQc9y9FyQ" />


**Materiale necesare:**    
Eprubetă, acid sulfuric concentrat, granule de cupru, pipetă, clește de lemn, spirtieră.


<br></br>



**Descrierea experimentului:**
- În eprubetă pune câteva granule de cupru.
- Pune cu pipeta câteva picături de acid sulfuric concentrat peste cupru.
- Încălzește eprubeta cu cleștele de lemn, în flacăra spirtierei.
- Ce observi ?
  > După puțin timp se degajă un gaz albicios.

<br></br>

**Concluzia experimentului:**    
Cuprul – Cu reacționează la cald cu acidul sulfuric, – H<sub>2</sub>SO<sub>4</sub>, cu formarea sulfatului de cupru II – CuSO<sub>4</sub>, apei – H<sub>2</sub>O și dioxidului de sulf – SO<sub>2</sub> (gaz incolor-albicios).    
Cu  +  2H<sub>2</sub>SO<sub>4</sub>  =  CuSO<sub>4</sub>  + 2H<sub>2</sub>O  +  SO<sub>2</sub> ↑



**Observaţie**
> Observă faptul că, cuprul nu scoate hidrogenul din acizi, deoarece se află după hidrogen în seria activității chimice a metalelor.

</div>







<br></br>
<br></br>






## VI.8.2 Reacții atipice cu formare de combinații complexe.


### VI.8.2.1. Complexul chimic hidroxid de tetraaminodiaquacupru(II) - Reactiv Schweizer.




<div class="alert alert--success" role="alert">

&#128064 **Experiment: Complexul chimic hidroxid de tetraaminodiaquacupru(II) - Reactiv Schweizer**   
&#128293 **Atenție!** Experiment demonstrativ efectuat numai de către profesor!   
&#128293 **Atenție!** Bazele alcaline și acidul sulfuric sunt caustice. Mânuiți-le cu grijă.    
&#128293 **Atenție!** Soluțiile concentrate de amoniac sunt toxice și produc iritații puternice ale mucoaselor dacă sunt inhalați vaporii.    
&#128293 **Atenție!** Sulfatul de cupru este toxic pentru mediul acvatic și poate produce iritații.



<Video src="https://www.youtube.com/embed/NUdj2-Sk5hs" />


**Materiale necesare:**    
2 pahare Berzelius, 1 pahar Erlenmeyer, spatulă, sulfat de cupru, hidroxid de sodiu, apă distilată (deionizată), amoniac, pâlnie, hârtie de filtru.


<br></br>


**Descrierea experimentului:**
- Cântărește 1-2 g CuSO<sub>4</sub>*5H<sub>2</sub>O(piatră vânătă) și pune-l într-un pahar Berzelius și adaugă 20 mL apă.
- Adaugă la acestă soluție 10 mL soluție NaOH.
- Ce observi ?
  > S-a format un precipitat gelatinos de culoare albastru deschis – Cu(OH)<sub>2</sub>.
- Filtrează precipitatul și pune-l într-un alt pahar și adaugă o soluție concentrată de amoniac NH<sub>3</sub> 25% până la dizolvarea completă a precipitatului.

<br></br>


**Ecuația reacției chimice:**   
CuSO<sub>4</sub> + 2NaOH = Cu(OH)<sub>2</sub> ↓ + Na<sub>2</sub>SO<sub>4</sub>   
Cu(OH)<sub>2</sub>(s) + 4 NH<sub>3</sub> = [Cu(NH<sub>3</sub>)<sub>4</sub>(H<sub>2</sub>O)<sub>2</sub>]*(OH)<sub>2</sub>

<br></br>

**Concluzia experimentului:**   
Complexul de culoare albastru intens: hidroxidul de tetraaminodiaquacupru(II) [Cu(NH<sub>3</sub>)<sub>4</sub>(H<sub>2</sub>O)<sub>2</sub>]*(OH)<sub>2</sub> este cunoscut și sub numele de Reactiv Schweizer.    
Reactivul Schweizer este cunoscut pentru capacitatea sa de a dizolva celuloza. O asemenea soluție, conținând celuloză dizolvată, injectată într-o baie acid sulfuric 10% formează o fibră sintetică numită celofibră (sau viscoză) importantă din punct de vedere istoric deoarece a fost prima fibră artificială, produsă de către American Viscose Company, în 1910, în SUA.    
Țesăturile din viscoză sunt foarte elastice și rezistente, își păstrează forma și culoarea, nu se deformează, nu se șifonează ușor, se calcă la temeperatură mică, sunt fine și moi, absorb multă umiditate, sunt moi și vaporoase, permit trecerea aerului prin țesătură, nu se scămoșează, nu se decolorează și nu intră la apă.




</div>





<br></br>




### VI.8.2.2. Reactivul Nessler și identificarea ionilor de amoniu.




<div class="alert alert--success" role="alert">

&#128064 **Experiment: Reactivul Nessler și identificarea ionilor de amoniu**   
&#128293 **Atenție!** Experiment demonstrativ efectuat numai de către profesor!   
&#128293 **Atenție!** Compușii cu mercur sunt toxici, provoacă leziuni organelor și prezintă pericol pentru mediul acvatic.     
&#128293 **Atenție!** Clorură de mercur este corozivă și sublimează favorizând intoxicațiile acute.      
&#128293 **Atenție!** Hidroxidul de sodiu este foarte caustic.



<Video src="https://www.youtube.com/embed/Dra5mS9xOtU" />


**Materiale necesare:**   
3 pahare Berzelius, spatulă, clorură de mercur, iodură de potasiu, hidroxid de sodiu, apă distilată (deionizată), amoniac soluție, bicarbonat de amoniu alimentar, eprubetă.

<br></br>


**Descrierea experimentului:**
- Pregătește soluția 1, o soluție saturată de HgCl<sub>2</sub> dizolvând 1-2 g HgCl<sub>2</sub> în 10 mL apă. Pentru a mări solubilitatea clorurii de mercur, poți să o încălzești până la dizolvarea completă. Apoi o lași să se răcească.
- Pregătește soluția 2, o soluție saturată pe care o obții prin dizolvarea a 1-2 g de KI în 10-11 mL apă.
- Pregătește soluția 3, o soluție de NaOH pe care o prepari dizolvând 2 g NaOH solid în 10 mL apă.
- Adaugă în picături soluția 2 la soluția 1 până când precipitatul obținut se dizolvă complet și soluția este perfect limpede.
- Pentru a finaliza obținerea Reactivului Nessler adaugă soluția de NaOH.
- Pune într-o eprubetă 3-5 mL soluție Nessler și adaugă în picături o soluție ce conține ioni amoniu (NH<sub>4</sub>Cl, NH<sub>4</sub>NO<sub>3</sub>, amoniac soluție, bicarbonat de amoniu alimentar etc.). Se formează un precipitat maroniu care arată prezența ionilor de NH<sub>4</sub><sup>+</sup>.


<br></br>

**Ecuațiile de preparare ale Reactivului Nessler:**   
HgCl<sub>2</sub> + 2KI = HgI<sub>2</sub> ↓ + 2KCl    
HgI<sub>2</sub> + 2KI = K<sub>2</sub>[HgI<sub>4</sub>]


**Ecuația reacției chimice dintre Reactivul Nessler și ionii de amoniu este:**   
2K<sub>2</sub>[HgI<sub>4</sub>] + 4NaOH + NH<sub>4</sub><sup>+</sup> = HgO*Hg(NH<sub>2</sub>)I + 3H<sub>2</sub>O + 7KI + K<sup>+</sup>

<br></br>

**Concluzia experimentului:**   
Soluția foarte puțin solubilă de HgCl<sub>2</sub> (Soluția 1) este tratată cu iodură de potasiu (Soluția 2) generând un precipitat abundent portocaliu de iodură de mercur (II) HgI<sub>2</sub>. Acest compus este mult mai puțin solubil în apă.    
Continuând adăugarea iodurii se formează un complex: tetraiodomercuratul de potasiu, K<sub>2</sub>[HgI<sub>4</sub>], foarte solubil în apă, astfel mediul de reacție devine din ce în ce mai limpede și se decolorează. Când nu se mai pune în evidență o colorație portocalie sinteza complexului este terminată.    
Soluția de complex, tratată cu NaOH 5M devine Reactivul Nessler. Acesta dă un precipitat brun cu orice soluție ce conține ioni de amoniu NH<sub>4</sub>.

</div>





<br></br>




### VI.8.2.3. Termocromismul tetraiodomercuratului de argint.




<div class="alert alert--success" role="alert">

&#128064 **Experiment: Termocromismul tetraiodomercuratului de argint**   
&#128293 **Atenție!** Experiment demonstrativ efectuat numai de către profesor!   
&#128293 **Atenție!** Compușii cu mercur sunt toxici, provoacă leziuni organelor și prezintă pericol pentru mediul acvatic.     
&#128293 **Atenție!** Clorura de mercur, hidroxidul de sodiu și azotatul de argint sunt corozive.      
&#128293 **Atenție!** Azotatul de argint este toxic pentru mediu.
&#128293 **Atenție!** Atenție când lucrezi cu surse de foc!


<Video src="https://www.youtube.com/embed/QyL05GBU0OE" />

**Materiale necesare:**   
2 pahare Berzelius, 1 pahar Erlenmeyer, baghetă, clorură de mercur, iodură de potasiu, azotat de argint, apă distilată (deionizată), spirtieră, trepied cu sită de azbest, pâlnie, hârtie de filtru, sticlă de ceas.



**Descrierea experimentului: (Partea 1)**
- Pune 1-2g de clorură de mercur într-un pahar Berzelius. Adaugă apoi în paharul Berzelius 10 ml apă distilată și amestecă cu bagheta pentru dizolvarea clorurii de mercur.
- Pune 1-2g de iodură de potasiu într-un pahar Berzelius, adaugă 10 ml de apă distilată și amestecă cu spatula pentru dizolvarea iodurii de potasiu.
- Adaugă o soluție peste cealaltă.
- Ce observi?
  > S-a format un precipitat portocaliu intens de iodură de mercur.
- Suspensia portocalie trateaz-o în continuare cu soluție saturată de iodură de potasiu până obții o soluție limpede de tetraiodomercurat de argint.
- Adaugă la aceasta 10mL sol azotat de argint.
- Ce observi?
  > S-a format un precipitat foarte fin galben auriu.
- Filtrează precipitatul format.
- Pune pe o sticlă de ceas din precipitatul format pe o sită de azbest și încălzește-l la flacăra unei spirtiere până când precipitatul devine roșiatic. Oprește încălzirea și observă culoarea precipitatului când este din nou rece.
  > Precipitatul a revenit la culoarea galbenă.


<br></br>

**Ecuațiile reacțiilor chimice:**

<Img className="img-responsive4" src="chimie/clasa8/capitolul6/6_8_2_3_Poza1_EcuatiiTermocromism.jpg" width="1000" height="579" />

<br></br>
<br></br>
<br></br>




**Concluzia experimentului:**   
Tetraiodomercuratul de argint Ag<sub>2</sub>[HgI<sub>4</sub>] este un solid de culoare galben auriu. Încălzit la peste 50°C devine roșu pentru ca la răcire să redevină galben. Este un compus termosensibil, având proprietatea de termocromism.





</div>






<br></br>




### VI.8.2.4. Complexul chimic tetrahidroxoaluminat de sodiu.





<div class="alert alert--success" role="alert">

&#128064 **Experiment: Complexul chimic tetrahidroxoaluminat de sodiu**   
&#128293 **Atenție!** Experiment demonstrativ efectuat numai de către profesor!   
&#128293 **Atenție!** Sărurile de aluminiu sunt iritante   
&#128293 **Atenție!** Hidroxidul de sodiu este coroziv.


<Video src="https://www.youtube.com/embed/3UQiFqWIOBo" />


**Materiale necesare:**    
2 pahare Berzelius, spatulă, clorură de aluminiu, hidroxid de sodiu, apă distilată (deionizată), pipetă.


<br></br>

**Descrierea experimentului:**
- În primul pahar Berzelius prepară o soluție apoasă de clorură de aluminiu AlCl<sub>3</sub>.
- În al doilea pahar Berzelius prepară o soluție de hidroxid de sodiu NaOH
- Pune cu o pipetă soluția de NaOH în soluția de AlCl<sub>3</sub> până la formarea unui precipitat alb gelatinos. Continuă să adaugi, agitând din când, până la dizolvarea precipitatului și obținerea unei soluții incolore limpezi.

<br></br>

**Ecuațiile reacțiilor chimice:**   
AlCl<sub>3</sub> + 3NaOH = Al(OH)<sub>3</sub> ↓  + 3NaCl    
Al(OH)<sub>3</sub> + NaOH = Na[Al(OH)<sub>4</sub>]


<br></br>


**Concluzia experimentului:**   
O soluție care conține ioni de Al<sup>3+</sup> este limpede și incoloră, însă este foarte sensibilă la prezența ionilor de hidroxil HO<sup>-</sup> când formează un precipitat gelatinos de Al(OH)<sub>3</sub> (apariția unei tulbureli).    
Hidroxidul de aluminiu Al(OH)<sub>3</sub> are un caracter amfoter, reacționând atât cu acizii, cât și cu bazele.    
Continuând adăugarea bazei, precipitatul se dizolvă în cele din urmă, soluția devenind incoloră și limpede datorită formării unui complex solubil în apă de tetrahidroxo aluminat de sodiu Na[Al(OH)<sub>4</sub>].





</div>




<br></br>



### VI.8.2.5. Complexul chimic tetrahidroxozincat de sodiu.





<div class="alert alert--success" role="alert">

&#128064 **Experiment: Complexul chimic tetrahidroxozincat de sodiu**   
&#128293 **Atenție!** Experiment demonstrativ efectuat numai de către profesor!   
&#128293 **Atenție!** Sărurile de zinc sunt dăunătoare pentru mediu.    
&#128293 **Atenție!** Hidroxidul de sodiu este coroziv.



<Video src="https://www.youtube.com/embed/gU-9TVdPZVo" />


**Materiale necesare:**    
2 pahare Berzelius, spatulă, sulfat de zinc, hidroxid de sodiu, apă distilată (deionizată), pipetă.


<br></br>

**Descrierea experimentului:**
- În primul pahar Berzelius prepară o soluție apoasă de sulfat de zinc ZnSO<sub>4</sub>.
- În al doilea pahar Berzelius prepară o soluție de hidroxid de sodiu NaOH.
- Pune cu o pipetă soluția de NaOH în soluția de ZnSO<sub>4</sub> până la formarea unui precipitat alb gelatinos. Continuă să adaugi, agitând din când, până la dizolvarea precipitatului și obținerea unei soluții incolore limpezi.


<br></br>


**Ecuațiile reacțiilor chimice:**   
ZnSO<sub>4</sub> + 2NaOH = Zn(OH)<sub>2</sub> ↓  + 2NaCl    
Zn(OH)<sub>2</sub> + 2NaOH  = Na<sub>2</sub>[Zn(OH)<sub>4</sub>]


<br></br>


**Concluzia experimentului:**   
O soluție care conține ioni de Zn<sup>2+</sup> este limpede și incoloră, însă este foarte sensibilă la prezența ionilor de hidroxil HO<sup>-</sup> când formează un precipitat gelatinos de Zn(OH)<sub>2</sub> (apariția unei tulbureli).    
Oxidul și hidroxidul de zinc au proprietăți amfotere, reacționând atât cu acizii, cât și cu bazele.     
Continuând adăugarea bazei, precipitatul se dizolvă în cele din urmă, soluția devenind incoloră și limpede datorită formării unui complex solubil în apă de tetrahidroxozincat de sodiu, Na<sub>2</sub>[Zn(OH)<sub>4</sub>].





</div>






<br></br>




### VI.8.2.6. Complexul chimic hidroxid de diaminoargint (Reactiv Tollens).


<div class="alert alert--success" role="alert">

&#128064 **Experiment: Complexul chimic hidroxid de diaminoargint (Reactiv Tollens)**   
&#128293 **Atenție!** Experiment demonstrativ efectuat numai de către profesor!   
&#128293 **Atenție!** Azotatul de argint este toxic și caustic și este dăunător pentru mediu.    
&#128293 **Atenție!** Hidroxidul de sodiu este coroziv.    
&#128293 **Atenție!** Soluțiile concentrate de amoniac sunt toxice și produc iritații puternice ale mucoaselor dacă sunt inhalați vaporii.



<Video src="https://www.youtube.com/embed/Pi1q7fELSSA" />


**Materiale necesare:**    
2 pahare Berzelius, baghetă, spatulă, azotat de argint, hidroxid de sodiu, apă distilată (deionizată), amoniac soluție, pipetă.

<br></br>


**Descrierea experimentului:**
- În primul pahar Berzelius prepară în 10 mL sol AgNO<sub>3</sub> 0.3M
- În al doilea pahar Berzelius prepară o soluție de hidroxid de sodiu NaOH.
- Adaugă cu pipeta sol de hidroxid de sodiu NaOH 3-4M până când apare un precipitat abundent, gri-brun de oxid de argint.
- Adaugă cu pipeta o soluție concentrată de amoniac 25%, în porțiuni mici, până când se dizolvă complet precipitatul. Aceasta este Reactivul Tollens! Acesta trebuie folosit cât este proaspăt întrucât nu se poate păstra în timp.


<br></br>

**Ecuațiile reacțiilor chimice:**   
2AgNO<sub>3</sub> + 2NaOH = Ag<sub>2</sub>O + 2H<sub>2</sub>O + 2NaNO<sub>3</sub>   
Ag<sub>2</sub>O + H<sub>2</sub>O + 4NH<sub>3</sub> = 2[Ag(NH<sub>3</sub>)<sub>2</sub>]OH


<br></br>


**Concluzia experimentului:**   
O soluție care conține ioni de Ag<sup>1+</sup> este limpede și incoloră, însă este foarte sensibilă la prezența ionilor de hidroxil HO<sup>-</sup> când formează un precipitat gri-brun de Ag<sup>2</sup>O.    
În primă instanță va precipita hidroxid de argint ce se prezintă sub forma unei mase insolubile de culoare albă. Aceasta se va brunifica foarte repede, deoarece hidroxidul de argint este instabil și trece în oxid de argint, mult mai stabil și de culoare brun-închisă.    
Oxidul de argint are proprietăți amfotere, reacționând atât cu acizii, cât și cu bazele. Se adăugă amoniac până când precipitatul se dizolvă și soluția devine limpede, caz în care spunem că s-a format hidroxidul de diaminoargint, numit și reactiv Tollens. Reactivul Tollens este utilizat pentru fabricarea oglinzilor și în chimia organică la oxidarea diferitelor substanțe, așa cum sunt aldehidele sau glucoza.




</div>







