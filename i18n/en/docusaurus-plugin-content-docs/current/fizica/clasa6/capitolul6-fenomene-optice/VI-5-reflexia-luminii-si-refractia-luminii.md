---
sidebar_position: 5
custom_edit_url: null
---

# VI.5. Reflexia luminii și refracția luminii.


<ul class="table-of-contents table-of-contents__left-border"><li><a href="#vi51-reflexia-luminii-legile-reflexiei" class="table-of-contents__link toc-highlight table-of-contents__link--active">VI.5.1. Reflexia luminii. Legile reflexiei.</a></li><li><a href="#vi52-oglinzile--aplicații-ale-reflexiei-luminii" class="table-of-contents__link toc-highlight">VI.5.2. Oglinzile – aplicații ale reflexiei luminii</a></li><li><a href="#vi53-refracția-luminii" class="table-of-contents__link toc-highlight">VI.5.3. Refracția luminii.</a></li><li><a href="#vi54-reflexia-totală" class="table-of-contents__link toc-highlight">VI.5.4. Reflexia totală.</a></li><li><a href="#vi55-lentile" class="table-of-contents__link toc-highlight">VI.5.5. Lentile</a><ul><li><a href="#vi551-lentile-tipuri-de-lentile" class="table-of-contents__link toc-highlight">VI.5.5.1. Lentile. Tipuri de lentile.</a></li></ul></li></ul>


import Img from '@site/src/components/Img'
import Video from '@site/src/components/Video'




## VI.5.1. Reflexia luminii. Legile reflexiei.


<div class="alert alert--primary" role="alert">

**Reflexia luminii** este fenomenul în care lumina se întoarce în primul mediu, cu schimbarea direcţiei de propagare, atunci când ea întâlneşte un alt mediu (suprafaţa de separare dintre două medii optice diferite).

</div>

<br></br>


<div class="alert alert--primary" role="alert">

**Legea I a reflexiei:**

**Raza incidentă, normala și raza reflectată sunt coplanare (aparțin aceluiași plan).**



</div>


<br></br>


<div class="alert alert--primary" role="alert">

**Legea a II-a a reflexiei :**

**Unghiul de incidență(i) este egal cu unghiul de reflexie(r).**

**î = ȓ**



</div>


<br></br>

<div class="alert alert--secondary" role="alert">

&#128294 **Observație**


Când raza de lumină cade perpendicular pe suprafața de separare, raza reflectată se întoarce în primul mediu pe același drum, adică este singurul caz când nu își schimbă direcția de propagare.


</div>

<br></br>



<div class="alert alert--danger" role="alert">

&#128293 **Experimentul 7: Legile reflexiei luminii**

**Atenție!** Nu îndrepta lumina laserului spre ochi!


</div>





<br></br>


<div class="alert alert--success" role="alert">

&#128064 **Experimentul 7: Legile reflexiei luminii**


<Video src="https://www.youtube.com/embed/Y9EPdoeG9_I" lazy={false} />


**Materiale necesare:**   
Oglindă plană, raportor, laser.


<br></br>

**Modul de lucru:**
- Aşază oglinda pe verticală.
- La baza oglinzii poziţionează pe orizontală (pe podea) raportorul, având punctul 0 la mijlocul oglinzii.
- Trimite fasciculul laser sub un anumit unghi pe oglindă, în punctul zero (laserul se aşază şi el tot pe podea, înclinându-i puţin vârful pentru a vizualiza raza reflectată).
- Aşază rigla pe direcţia razei reflectate de oglindă şi citeşte unghiul de reflexie.
  > Unghiul sub care se trimite spre oglindă fasciculul iniţial (unghi de incidență) este egal cu unghiul sub care se întoarce lumina (unghi de reflexie), faţă de normală.

<br></br>

**Concluzia experimentului:**   
Lumina se reflectă cu acelaşi unghi (unghi de reflexie) cu care raza iniţială a ajuns la oglindă (unghi de incidenţă). Pe o suprafaţă şlefuită (cum este oglinda), lumina _se reflectă în mod ordonat_, respectând această lege.




</div>

<br></br>


<div class="alert alert--warning" role="alert">

&#128272 **Aplicarea legilor reflexiei**

Pentru a desena raza care suferă fenomenul de reflexie (raza reflectată) trebuie să parcurgem următoarele etape:

- Desenăm suprafața de separare dintre cele două medii diferite pe orizontală și notăm mediile. Primul mediu (I) se consideră mediul unde se află sursa de lumină.

- Cu o linie punctată se desenează perpendiculara pe această suprafață de separare, numită normala la suprafața de separare și notată cu NI (I este punctul de incidență).

- Se măsoară cu raportorul unghiul dintre normală și raza incidentă (raza provenită de la sursa S, notată cu SI). Acest unghi se numește unghi de incidență, notat cu i.

- Se măsoară un unghi egal cu unghiul de incidență în partea cealaltă a normalei, se conturează raza reflectată (RI) și se notează unghiul de reflexie, r.

Notații (legenda) pentru desenul de la reflexia luminii:

SI = raza incidentă

RI = raza reflectată

NI = normala la suprafața de separare

i = unghi de incidență

r = unghi de reflexie

<Img className="img-responsive" src="fizica/clasa6/capitolul6/6_5_1_ReprezentareGraficaReflexie_vers4.jpg" width="1000" height="595" />




</div>




<br></br>
<br></br>





## VI.5.2. Oglinzile – aplicații ale reflexiei luminii


<div class="alert alert--primary" role="alert">

**Oglinzile** sunt corpuri netede și lucioase, în care lumina se reflectă.

</div>


<br></br>

<div class="alert alert--secondary" role="alert">

&#128294 **Observație**

Imaginea obiectului (im ob) se formează în oglindă prin fenomenul de reflexie, respectând legile acesteia.

Dacă oglinda nu este netedă (nu este bine șlefuită) are loc o reflexie difuză a luminii (reflexie dezordonată) și nu se formează imaginea obiectului.

Oglinzile se obțin prin depunerea unui strat subțire de metal (argint sau aluminiu) pe o suprafață de sticlă (obișnuită sau de cristal).


</div>

<br></br>


<div class="alert alert--danger" role="alert">

&#128293 **Atenție!**

Acest experiment se efectuează numai de către profesori!



<Video src="https://www.youtube.com/embed/fNFpx9thHv8" />



</div>




<br></br>


<div class="alert alert--primary" role="alert">

**Clasificarea oglinzilor**

1)	**Oglinzile plane** au suprafața plană (dreaptă) și sunt cele pe care le avem cu toții acasă și în care ne uităm zilnic.

Iată simbolul ei (partea din spate care nu reflectă lumina se hașurează)


<Img className="img-responsive" src="fizica/clasa6/capitolul6/6_5_2_Poza1_DesenOglindaPlana_vers2.jpg" width="1000" height="320" />



</div>


<br></br>

<div class="alert alert--warning" role="alert">

**Aplicații ale oglinzilor plane**

În oglinda plană îţi vezi “dublura” (imaginea) care te priveşte din spatele oglinzii, imitându-ţi mişcările și sunt cele pe care le avem cu toții acasă și în care ne uităm zilnic.

<Img className="img-responsive" src="fizica/clasa6/capitolul6/6_5_2_Poza2_ImagineInOglindaACartiiDeFizica.jpg" width="1280" height="980" />


</div>


<br></br>

<div class="alert alert--primary" role="alert">

**Clasificarea oglinzilor**

2) **Oglinzi sferice** care la rândul lor sunt de două feluri:

- **a) Oglinzile concave** reflectă cu partea interioară, scobită a suprafeței sferice ( adică au partea lucioasă pe partea interioară a sferei). **Ele transformă un fascicul de lumină paralel într-unul convergent.**

<Img className="img-responsive" src="fizica/clasa6/capitolul6/6_5_2_Poza3_DesenOglindaConcava_vers2.jpg" width="1000" height="340" />



</div>


<br></br>

<div class="alert alert--warning" role="alert">

**Aplicații ale oglinzilor concave**


- în cosmetică (la machiat, la pensat);

<Img className="img-responsive" src="fizica/clasa6/capitolul6/6_5_2_Poza4_Exemplul1OglindaConcava.jpg" width="1280" height="792" />

- la construcţia reflectoarelor (lanterne);

<Img className="img-responsive" src="fizica/clasa6/capitolul6/6_5_2_Poza5_Exemplul2OglindaConcava.jpg" width="1280" height="780" />

- la construcţia reflectoarelor (faruri);

<Img className="img-responsive" src="fizica/clasa6/capitolul6/6_5_2_Poza6_Exemplul3OglindaConcava.jpg" width="1280" height="1010" />



- oglinzi stomatologice.

<Img className="img-responsive" src="fizica/clasa6/capitolul6/6_5_2_Poza7bis_Exemplul4OglindaConcava.jpg" width="1280" height="625" />





</div>

<br></br>


<div class="alert alert--primary" role="alert">

**Clasificarea oglinzilor**

- **b) Oglinzile convexe** reflectă cu partea exterioară, bombată a suprafeței sferice ( adică au partea lucioasă pe partea exterioară a sferei). **Ele transformă un fascicul de lumină paralel într-unul divergent.**

<Img className="img-responsive" src="fizica/clasa6/capitolul6/6_5_2_Poza7_DesenOglindaConvexa_vers2.jpg" width="1000" height="326" />



</div>



<br></br>


<div class="alert alert--warning" role="alert">

**Aplicații ale oglinzilor convexe**

Ele sunt folosite ca oglinzi retrovizoare deoarece dau o vedere amplă a zonei din spatele lor.


<Img className="img-responsive" src="fizica/clasa6/capitolul6/6_5_2_Poza8_Exemplul1OglindaConvexa.jpg" width="1280" height="774" />



</div>

<br></br>

<div class="alert alert--danger" role="alert">

&#128293 **Atenție!**

Nu îndrepta lumina laserului spre ochi!



<Video src="https://www.youtube.com/embed/gm_Yy3YZ7Rg" />






</div>




<br></br>



<div class="alert alert--warning" role="alert">

**Aplicație a fenomenului de reflexie **




<Video src="https://www.youtube.com/embed/v917Ov0GGD0" />



**Formarea imaginii unui obiect într-o oglindă plană:**

- Se desenează oglinda plană pe verticală.

- Se trasează prin mijlocul oglinzii axa optică principală, perpendiculară pe oglindă (pe orizontală).

- Se desenează obiectul AB sub forma unui segment cu săgeată, în fața oglinzii.

- Se duce prima rază din vârful obiectului (B) perpendiculară pe oglindă și se prelungește punctată în spatele oglinzii (fiind perpendiculară pe suprafața oglinzii nu își schimbă direcția de propagare când se reflectă).

- Se duce a doua rază din vârful obiectului (B) oblică pe oglindă se trasează raza reflectată a acesteia, respectând legile reflexiei ( unghiul i = unghiul r )

- Se prelungește punctată în spatele oglinzii raza reflectată, până se întâlnește cu prelungirea primei raze. Punctul de intersecție al lor se notează cu B', care reprezintă vârful imaginii obiectului în oglindă.

- Din punctul B' se duce perpendiculară pe axa optică principală, iar piciorul perpendicularei se notează cu A' și reprezintă baza imaginii obiectului în oglindă. Se pune vârful săgeții în B'.


Caracterizarea imaginii (A'B') obiectului în oglinda plană:

- Im. A'B' este la fel de mare ca ob. AB.

- Im. A'B' este dreaptă.

- Imaginea este virtuală, deoarece se formează la intersecția razelor reflectate (ea nu poate fi prinsă pe ecran sau film foto).

- Ob. AB și im. A'B' sunt simetrice față de oglindă (imaginea se formează în spatele oglinzii, la aceeaşi distanţă faţă de oglindă ca şi obiectul ).

<Img className="img-responsive" src="fizica/clasa6/capitolul6/6_5_2_Poza8bis_FormareaImaginiiIntroOglindaPlana_vers3.jpg" width="1000" height="450" />



</div>

<br></br>

<div class="alert alert--danger" role="alert">

&#128293 **Experimentul 8: Cum construim un periscop**

**Atenție** la manipularea cuțitului, foarfecelor și a celor două oglinzi de sticlă!


</div>



<br></br>



<div class="alert alert--success" role="alert">

&#128064 **Experimentul 8: Cum construim un periscop**


<Video src="https://www.youtube.com/embed/Kv8knWyExjs" />


**Materiale necesare:**   
2 oglinzi plane, carton, echer dreptunghic isoscel, cuțit, foarfece, scotch



<br></br>


**Modul de lucru:**
- Decupează dintr-un carton un dreptunghi.
- Marchează cu ajutorul echerului pozițiile celor două oglinzi, astfel încât să aibă o înclinare de 45° față de marginile de jos, respectiv de sus a cartonului.
- Decupează cu ajutorul cuțitului și cu foarfecei locul unde vei plasa oglinzile, respectiv două dreptunghiuri (prin cel de jos vei privi, iar prin cel de sus intră lumina).
- Aşază oglinzile în lăcașele decupate și prinde cu scotch periscopul.
- Privește prin fereastra de jos a periscopului.
- Ce observi ?
  > Privind prin fanta de jos, văd obiectele aflate la nivelul fantei de sus.

<br></br>

**Concluzia experimentului:**   
Periscopul este un instrument optic alcătuit din lentile, oglinzi, și/sau prisme cu ajutorul căruia se pot efectua observații între două niveluri diferite ca înălțime (tranșee, dintr-un submarin etc).    
În domeniul naval, periscopul este folosit de submarine pentru a da posibilitatea acestora să supravegheze situația de la suprafața apei fără a fi văzute.




</div>



<br></br>

<br></br>




## VI.5.3. Refracția luminii.



<div class="alert alert--primary" role="alert">

**Refracția luminii** este fenomenul în care lumina își schimbă direcția de propagare atunci când traversează suprafața de separație dintre două medii transparente diferite.

</div>


<br></br>


<div class="alert alert--danger" role="alert">

&#128293 **Atenție!**

Nu îndrepta lumina laserului spre ochi!


<Video src="https://www.youtube.com/embed/mmp8R9GipPM" />



</div>




<br></br>


<div class="alert alert--secondary" role="alert">

&#128294 **Observație**

Când raza de lumină cade perpendicular pe suprafața de separare, raza refractată trece în al II-lea mediu pe același drum, adică este singurul caz când nu își schimbă direcția de propagare.


</div>


<br></br>



<div class="alert alert--warning" role="alert">

**Aplicații**


Pentru a desena raza care suferă fenomenul de refracție (raza refractată) trebuie să parcurgem aceleași etape ca la reflexie, numai că prelungim normala și în al II-lea mediu și apoi prelungim tot punctat și raza incidentă în al II-lea mediu, ca în desenele de mai jos.



**Pentru a vedea cum trece lumina în cel de-al II-lea mediu, adică cum se refractă, avem două cazuri:**



**Cazul I: Când n<sub>1</sub> < n<sub>2</sub> **

Adică indicele de refracție al primului mediu este mai mic decât indicele de refracție al mediului II (exemplu : aer-apă, apă-sticlă, aer-sticlă, aer-diamant, apă-diamant etc.), **raza refractată se apropie de normală și unghiul de refracție(r') este mai mic decât unghiul de incidență(i).**


<Img className="img-responsive" src="fizica/clasa6/capitolul6/6_5_3_Poza1_Refractia_IndiceleN1MaiMicDecatN2_vers5.jpg" width="1000" height="779" />


<br></br>
<br></br>



**Cazul II: Când n<sub>1</sub> > n<sub>2</sub> **

Adică indicele de refracție al primului mediu este mai mare decât indicele de refracție al mediului II (exemplu: apă-aer, sticlă-apă, sticlă-aer, diamant-aer, diamant-apă etc.), **raza refractată se depărtează de normală și unghiul de refracție(r') este mai mare decât unghiul de incidență(i).**

<Img className="img-responsive" src="fizica/clasa6/capitolul6/6_5_3_Poza2_Refractia_IndiceleN1MaiMareDecatN2_vers4.jpg" width="1000" height="779" />




</div>


<br></br>

<div class="alert alert--warning" role="alert">

**Aplicații**


Lentilele (lupa, ochelarii) sunt aplicații ale fenomenului de refracție.

<Img className="img-responsive5" src="fizica/clasa6/capitolul6/6_2_Poza8_Ochelari.jpg" width="1280" height="827" />

<br></br>
<br></br>



<Img className="img-responsive5" src="fizica/clasa6/capitolul6/6_5_3_Poza3_Lupa.jpg" width="1280" height="1078" />



</div>





<br></br>


<div class="alert alert--danger" role="alert">

&#128293 **Experimentul 9: Refracția luminii**

**Atenție!** Nu îndrepta lumina laserului spre ochi!

</div>



<br></br>

<div class="alert alert--success" role="alert">

&#128064 **Experimentul 9: Refracția luminii**



<Video src="https://www.youtube.com/embed/5JTsGbZjFZA" />



**Materiale necesare:**   
Semicilindru din plexiglas ( sticlă), disc Hartl, laser.


<br></br>



**Modul de lucru:**
- Așază piesa semicilindrică pe discul Hartl astfel încât centrul ei să fie în centrul discului.
- Urmărește mersul razei incidente și a celei de refracție, pentru diferite unghiuri de incidență. Măsoară de fiecare dată unghiul de refracție.
- Schimbă poziția piesei semicilindrice astfel încât raza incidentă să treacă din plexiglas în aer.
- Măsoară unghiurile de incidență și de refracție.
- Ce observi ?
  > Când indicele de refracție a primului mediu este mai mic decât a celui de-al doilea mediu (aer-plexiglas), unghiul de incidență este mai mic decât unghiul de refracție.  
  > Când indicele de refracție a primului mediu este mai mare decât a celui de-al doilea mediu (plexiglas-aer), unghiul de incidență este mai mare decât unghiul de refracție.


<Video src="https://www.youtube.com/embed/pTe0xXtVlZE" />



</div>



<br></br>


<div class="alert alert--primary" role="alert">

**Consecințele refracției luminii** au loc datorită schimbării direcţiei razei refractate faţă de direcţia razei incidente, modificând imaginea obiectelor aflate în apă:

- Un corp aflat în apă pare rupt la suprafața apei, ca și cum partea din apă a corpului nu este în continuarea celei din aer.


<Img className="img-responsive" src="fizica/clasa6/capitolul6/6_5_3_Poza4_CreionInPahar.jpg" width="1280" height="715" />


- Un corp aflat în apă este perceput de ochiul nostru mai la suprafaţă decât este el în realitate. Astfel apele limpezi sunt mult mai adânci decât par.

<Img className="img-responsive" src="fizica/clasa6/capitolul6/6_5_3_Poza5_MonedaInPahar.jpg" width="1280" height="713" />


- Obiectele aflate în apă par mai mari decât în realitate, apa comportându-se ca o lupă. O picătură de apă pusă pe o literă („u”) măreşte imaginea acesteia.


<Img className="img-responsive" src="fizica/clasa6/capitolul6/6_5_3_Poza6_MonedaInPaharMarita.jpg" width="1280" height="715" />


- Licărirea stelelor


<Video src="https://www.youtube.com/embed/xmS_w8x_M20" />


Înainte de a ajunge la ochiul nostru, lumina care pornește de la o stea îndepărtată, străbate atmosfera, care nu este niciodată complet liniștită. Datorită refracției diferite a luminii, care trece prin straturi de aer mai rece sau mai cald, nouă ni se pare ca strălucirea stelelor și culoarea lor se schimbă mereu, adică stelele clipesc. Dar privite din spațiul cosmic, ele nu clipesc, având o lumină continuă.


</div>


<br></br>

<div class="alert alert--danger" role="alert">

&#128293 **Atenție!**

Acest experiment se efectuează numai în prezența unui adult!
Când lucrezi cu surse de foc ai grijă să ai părul strâns și să nu porți haine cu mâneci largi!


<Video src="https://www.youtube.com/embed/Nrm1Ya18z0w" />

</div>


<br></br>
<br></br>





## VI.5.4. Reflexia totală.


<div class="alert alert--danger" role="alert">

&#128293 **Experimentul 10: Reflexia totală a luminii**

**Atenție!** Nu îndrepta lumina laserului spre ochi!

</div>

<br></br>

<div class="alert alert--success" role="alert">

&#128064 **Experimentul 10: Reflexia totală a luminii**


<Video src="https://www.youtube.com/embed/wIivGY0s1KQ" />


**Materiale necesare:**   
Semicilindru din plexiglas (sticlă), disc Hartl, laser.

<br></br>





**Modul de lucru:**
- Așază piesa semicilindrică pe discul Hartl astfel încât centrul ei să fie în centrul discului și raza incidentă să treacă din plexiglas în aer.
- Urmărește mersul razei incidente și a celei de reflexie și refracție, pentru diferite unghiuri de incidență.
  > Când indicele de refracție a primului mediu este mai mare decât a celui de-al doilea mediu (plexiglas-aer) și unghiul de incidență este mai mare decât unghiul limită, lumina se reflectă total.





</div>



<br></br>


<div class="alert alert--primary" role="alert">

**Reflexia totală** este fenomenul în care are loc numai fenomenul de reflexie, fără formarea razei refractate (unghiul de refracție este de 90°).


</div>



<br></br>


<div class="alert alert--primary" role="alert">

Pentru a avea loc fenomenul de reflexie totală trebuie îndeplinite două condiții:

1) Indicele de refracție al primului mediu să fie mai mare decât al celui de-al doilea mediu, adică n<sub>1</sub> > n<sub>2</sub> .

2) Unghiul de incidență să fie mai mare decât unghiul limită (notat cu l), unghi specific fiecărei perechi de medii care îndeplinește condiția n<sub>1</sub> > n<sub>2</sub>



</div>


<br></br>


<Video src="https://www.youtube.com/embed/XkFrN_bFJu8" />

<br></br>




<div class="alert alert--danger" role="alert">

&#128293 **Atenție!**

Nu îndrepta lumina laserului spre ochi!

<Video src="https://www.youtube.com/embed/BemYDN5jV78" />

</div>






<br></br>




<Video src="https://www.youtube.com/embed/bCYjWxxikFw" />

<br></br>





<div class="alert alert--danger" role="alert">

&#128293 **Atenție!**

Nu îndrepta lumina laserului spre ochi!

<Video src="https://www.youtube.com/embed/_kxRrgK6HEU" />

</div>






<br></br>
<br></br>


## VI.5.5. Lentile

### VI.5.5.1. Lentile. Tipuri de lentile.



<div class="alert alert--primary" role="alert">

**Lentilele** sunt corpuri transparente și care au o suprafață sferică.

</div>



<br></br>


<div class="alert alert--primary" role="alert">

**Clasificarea lentilelor:**

1)	**Lentile convergente (convexe)** sunt lentilele care transformă un fascicul de lumină paralel într-un fascicul convergent. Ele refractă lumina prin focarul pozitiv și de aceea se mai numesc și **lentile pozitive**. Ele măresc scrisul. Sunt mai groase la mijloc și mai subțiri la capete.


</div>


<br></br>



<div class="alert alert--danger" role="alert">

&#128293 **Atenție!** Nu îndrepta lumina laserului spre ochi!

<Video src="https://www.youtube.com/embed/fjaYuEB20mM" />


<br></br>


<Img className="img-responsive" src="fizica/clasa6/capitolul6/6_5_5_1_Poza1_SchemaLentileConvergente_vers2.jpg" width="1000" height="712" />




</div>




<br></br>



<div class="alert alert--primary" role="alert">

2)	**Lentile divergente (concave)** sunt lentilele care transformă un fascicul de lumină paralel într-un fascicul divergent. Ele refractă lumina prin focarul negativ și de aceea se mai numesc și **lentile negative**. Ele micșorează scrisul. Sunt mai groase la capete și mai subțiri la mijloc.

</div>


<br></br>

<div class="alert alert--danger" role="alert">

&#128293 **Atenție!** Nu îndrepta lumina laserului spre ochi!

<Video src="https://www.youtube.com/embed/OXSM1GaxkG4" />

<br></br>


<Img className="img-responsive" src="fizica/clasa6/capitolul6/6_5_5_1_Poza2_SchemaLentileDivergente_vers2.jpg" width="1000" height="753" />


</div>


<br></br>


<div class="alert alert--danger" role="alert">

&#128293 **Atenție!**

**Experimentul 11: Formarea imaginilor în lentila convergentă** se efectuează numai în prezența unui adult!

Când lucrezi cu surse de foc ai grijă să ai părul strâns și să nu porți haine cu mâneci largi!

</div>



<br></br>


<div class="alert alert--success" role="alert">

&#128064 **Experimentul 11: Formarea imaginilor în lentila convergentă**


<Video src="https://www.youtube.com/embed/BBbKgjZ4qYU" />


**Materiale necesare:**   
Lentilă convergentă (lupă), lumânare, chibrit.


<br></br>




**Modul de lucru:**
- Așază lumânarea aprinsă la o distanță de 40-60 cm față de un perete.
- Mută, încetul cu încetul, lupa dinspre lumânare spre perete, astfel încât vârful lumânării, mijlocul lentilei să fie pe aceeaşi dreaptă.
- Când lupa este aproape de flacăra lumânării, se formează o imagine virtuală, mai mare decât flacăra și dreaptă pe care o poți vedea prin lupă.
- Depărtează lupa de flacără până când pe perete se formează imaginea clară a lumânării mai mare, reală și răsturnată.
- Depărtează și mai mult lupa de flacără până când pe perete se formează o imaginea clară a lumânării mai mică, reală și răsturnată.
  > În lentila convergentă se formează trei tipuri de imagini ale obiectelor.





</div>


<br></br>


<div class="alert alert--danger" role="alert">

&#128293 **Atenție!**

**Experimentul 12: Formarea imaginilor în lentila divergentă** se efectuează numai în prezența unui adult!

Când lucrezi cu surse de foc ai grijă să ai părul strâns și să nu porți haine cu mâneci largi!

</div>


<br></br>



<div class="alert alert--success" role="alert">

&#128064 **Experimentul 12: Formarea imaginilor în lentila divergentă**


<Video src="https://www.youtube.com/embed/1y6ZFrwBB5Y" />


**Materiale necesare:**    
Lentilă divergentă (ochelari pentru miopie cu dioptrii negative), lumânare, chibrit.


<br></br>


**Modul de lucru:**
- Așază lumânarea aprinsă la o distanță de 40-60 cm față de un perete.
- Mută, încetul cu încetul, lentila divergentă dinspre lumânare spre perete, astfel încât vârful lumânării, mijlocul lentilei să fie pe aceeaşi dreaptă.
- Când lentila este aproape de flacăra lumânării, se formează o imagine virtuală, mai mică decât flacăra și dreaptă pe care o poți vedea prin lentilă.
- Depărtează lentila de flacără și vei vedea, tot privind prin lentilă, imaginea clară a lumânării mai mică, virtuală și dreaptă.
- Depărtează și mai mult lentila de flacără și vei vedea aceeași imagine din ce în ce mai mică decât flacăra, dar cu aceleași caracteristici.
  > În lentila divergentă se formează un singur tip de imagine ale obiectelor, indiferent de distanța dintre obiect și lentilă. Această imagine este mai mică decât obiectul, virtuală și dreaptă.



</div>

