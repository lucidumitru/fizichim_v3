---
sidebar_position: 1
custom_edit_url: null
---

# I.1. Fenomene fizice și mărimi fizice.


<ul class="table-of-contents table-of-contents__left-border"><li><a href="#i11-fenomenul-fizic" class="table-of-contents__link toc-highlight table-of-contents__link--active">I.1.1. Fenomenul fizic.</a></li><li><a href="#i12-mărimea-fizică" class="table-of-contents__link toc-highlight">I.1.2. Mărimea fizică.</a></li></ul>


import Img from '@site/src/components/Img'
import Video from '@site/src/components/Video'





## I.1.1. Fenomenul fizic.




<div class="alert alert--primary" role="alert">

**Un fenomen fizic (proces fizic)** se produce atunci când cel puțin una dintre proprietățile fizice ce caracterizează un corp, se modifică în timp.

</div>



<br></br>


<div class="alert alert--secondary" role="alert">

&#128294 **Observație**

În urma unui fenomen fizic, corpul nu își schimbă substanța.


</div>



<br></br>





<div class="alert alert--primary" role="alert">

**Clasificarea fenomenelor fizice.**


**1. Fenomene mecanice.**   
- legate de **mișcarea** corpurilor (corpul își schimbă poziția față de un reper);   
- **alungirea** unui resort (resortul își mărește lungimea) / **comprimarea** unui resort (resortul își micșorează lungimea) numite şi **deformări elastice**;   
- **spargerea, ruperea, tăierea** numite şi **deformări plastice**.

<br></br>


**2. Fenomene termice**. Sunt acele fenomene legate de schimbarea stării termice a unui corp:
- **încălzirea** (corpul își mărește temperatura) / **răcirea** (corpul își micșorează temperatura);
- **dilatarea** (corpul își mărește volumul, prin încălzire) / **contractarea** (corpul își micșorează volumul, prin răcire);
- **topirea** (corpul trece din stare solidă în stare lichidă, prin încălzire) / **solidificarea** (corpul trece din stare lichidă în stare solidă, prin răcire);
- **vaporizarea** (corpul trece din stare lichidă în stare gazoasă, prin încălzire) / **condensarea** (corpul trece din stare gazoasă în stare lichidă, prin răcire);
- **sublimarea** (corpul trece din stare solidă în stare gazoasă, prin încălzire) / **desublimarea** (corpul trece din stare gazoasă în stare solidă, prin răcire).

<br></br>

**3. Fenomene electrice**. Sunt acele fenomene legate de:
- **electrizarea** corpurilor (corpul se încarcă cu sarcini electrice);
- **trecerea** curentului electric printr-un circuit etc.

<br></br>


**4. Fenomene magnetice**. Sunt acele fenomene legate de:
- **atracția dintre magnet și metale feroase** (fier, nichel, cobalt);
- **atracția și respingerea dintre doi magneți**.

<br></br>

**5. Fenomene optice**. Sunt acele fenomene legate de:
- **reflexia luminii** (întoarcerea luminii în primul mediu, cu schimbarea direcției);
- **refracția luminii** (trecerea luminii în al doilea mediu cu schimbarea direcției);
- **formarea curcubeului etc.**.

<br></br>

**6. Fenomene acustice.** Sunt acele fenomene legate de:   
- **propagarea** sunetului;   
- **reflexia** sunetului.



</div>


<br></br>
<br></br>



## I.1.2. Mărimea fizică.


<div class="alert alert--primary" role="alert">

**Mărimea fizică** este o proprietate fizică ce se poate măsura în mod direct, cu un instrument de măsură sau în mod indirect, cu ajutorul unei formule de calcul.

</div>


<br></br>

<div class="alert alert--primary" role="alert">


Iată în următorul tabel **mărimile fizice** importante studiate în clasa a VIa:


<Img className="img-responsive4" src="fizica/clasa7/capitolul1/I-1-fenomene-fizice-si-marimi-fizice-poza1-tabel-recapitulativ-marimi-fizice.png" lazy={false} width="1000" height="758" lazy={false} />




</div>






