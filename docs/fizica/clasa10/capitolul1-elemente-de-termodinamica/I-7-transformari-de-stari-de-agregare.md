---
sidebar_position: 7
custom_edit_url: null
---

# I.7. Transformări de stare de agregare.




<ul class="table-of-contents table-of-contents__left-border"><li><a href="#i71-stările-de-agregare-ale-corpurilor" class="table-of-contents__link toc-highlight">I.7.1. Stările de agregare ale corpurilor.</a></li><li><a href="#i72-transformări-de-stări-de-agregare" class="table-of-contents__link toc-highlight">I.7.2. Transformări de stări de agregare.</a><ul><li><a href="#i721-topirea-și-solidificarea" class="table-of-contents__link toc-highlight">I.7.2.1. Topirea și solidificarea.</a></li><li><a href="#i722-vaporizarea-și-condensarea" class="table-of-contents__link toc-highlight">I.7.2.2. Vaporizarea și condensarea.</a></li><li><a href="#i723-lichefierea-gazelor" class="table-of-contents__link toc-highlight">I.7.2.3. Lichefierea gazelor.</a></li><li><a href="#i724-sublimarea-și-desublimarea" class="table-of-contents__link toc-highlight">I.7.2.4. Sublimarea și desublimarea.</a></li><li><a href="#i725-călduri-latente" class="table-of-contents__link toc-highlight table-of-contents__link--active">I.7.2.5. Călduri latente.</a></li></ul></li></ul>


import Img from '@site/src/components/Img'
import Video from '@site/src/components/Video'


## I.7.1. Stările de agregare ale corpurilor.




<div class="alert alert--primary" role="alert">


La **solide** forțele de atracție dintre particule sunt foarte mari și distanțele dintre particule sunt foarte mici. Solidele cristaline au atomii (ionii) așezați ordonat într-o anumită formă, numită rețea cristalină. Ei execută numai mișcări de oscilație în jurul unor poziții fixe, numite nodurile rețelei. Atomii solidului se atrag considerabil.   
**Iată de ce solidele au și formă și volum proprii, sunt incompresibile.**

<br></br>

La **lichide** forțele de atracție dintre particule sunt mai mici ca la solide și distanțele dintre particule sunt puțin mai mari ca la solide. Moleculele execută atât mișcări de oscilație , cât și de translație. Moleculele se mișcă unele față de altele și se atrag puțin.   
**Iată de ce lichidele nu au formă, dar au volum propriu, sunt incompresibile.**


<br></br>

La **gaze** forțele de atracție dintre particule sunt foarte mici (neglijabile) și distanțele dintre particule sunt foarte mari. Moleculele execută atât mișcări de rotație , cât și de translație . Moleculele  se mișcă mult unele față de altele (au loc suficient) și nu se atrag.   
**Iată de ce gazele nu au formă, nu au volum propriu și sunt compresibile.**




<Img className="img-responsive4" src="fizica/clasa10/capitolul1/I-7-1-starile-de-agregare-ale-corpurilor-poza1-solid-lichid-gaz.png" width="1000" height="360" lazy={false} />




<br></br>






</div>

<br></br>
<br></br>







## I.7.2. Transformări de stări de agregare.





<div class="alert alert--primary" role="alert">


În următoarea schemă sunt definite toate cele șase fenomene care au loc cu schimbarea stării de agregare:




<Img className="img-responsive4" src="fizica/clasa10/capitolul1/I-7-2-transformari-de-stari-de-agregare-poza2-schema-cu-fenomenele-care-au-loc-cu-schimbarea-starii-de-agregare.png" width="1000" height="476" lazy={false} />



<br></br>
<br></br>


Fenomenele care au loc cu schimbarea stării de agregare se studiază pe perechi, fiecare pereche având două fenomene opuse.



</div>

<br></br>
<br></br>



### I.7.2.1. Topirea și solidificarea.



<div class="alert alert--primary" role="alert">


**Topirea** este fenomenul de trecere unei substanțe din stare solidă în stare lichidă, prin încălzire. 

</div>


<br></br>


<div class="alert alert--primary" role="alert">


**Solidificarea** este fenomenul invers topirii și constă în trecerea unei substanțe din stare lichidă în stare solidă, prin răcire.



</div>


<br></br>


<div class="alert alert--success" role="alert">

&#128064 **Experiment:Cum se topește gheața ?**   


<Video src="https://www.youtube.com/embed/grAUzgaA6HI" />


**Materiale necesare:**   
Gheață, pahar transparent și un termometru (poate fi și de cameră).


<br></br>


**Descrierea experimentului:**

- Pune în pahar gheață de la congelator.
- Introdu termometrul în gheață.
- Agită continuu cu termometru gheața.
- Urmărește indicațiile termometrului în timp, de la apariția primei picături până la topirea completă a gheții.

<br></br>

**Concluzia experimentului:**   
Gheața începe să se topească la 0°C. Pe parcursul topirii(de la apariția primei picături până la topirea ultimului cristal), temperatura a rămas la 0°C.



</div>


<br></br>

<div class="alert alert--primary" role="alert">

**Legile topirii/solidificării:**

**I. Fiecare substanță începe să se topească (să se solidifice) la o anumită temperatură, numită temperatură de topire (notată cu T<sub>t</sub>), care este o constantă de material** (o luăm din tabel). 

Temperatura de topire a unei substanțe coincide cu temperatura de solidificare (T<sub>s</sub>).


T<sub>t</sub> = T<sub>s</sub> = constantă de material




</div>



<br></br>

<div class="alert alert--secondary" role="alert">

&#128294 **Observații la legea I:**

1. Temperaturile de topire ale substanțelor din tabelul cu constante de material sunt pentru _presiuni normale_. Pentru marea majoritate a substanțelor la creșterea presiunii, crește și temperatura de topire.

La unele substanțe (apa, fonta, bismutul) _temperatura de topire scade la creșterea presiunii. Așa explicăm alunecarea frumoasă a patinatorilor pe gheață._


Presiunea mare exercitată de lamele ascuțite ale patinelor și pe care se distribuie greutatea patinatorilor, face ca gheața să se topească la o temperatură mai mică de 0°C. De exemplu, deși gheața unui patinoar artificial are -5°C, datorită presiunii mari, aceasta se topește sub muchia patinei, unde apare o peliculă de apă, care facilitează alunecarea patinelor.




<Img className="img-responsive4" src="fizica/clasa10/capitolul1/I-7-2-1-topirea-si-solidificarea-poza1-temperatura-de-topire-scade-la-cresterea-presiunii-exemplu-alunecarea-patinatorilor.png" width="1000" height="310" />

<br></br>
<br></br>



2. Există anumite substanțe numite amorfe (care nu au structură cristalină- exemple: ceara, sticla, smoala, cauciucuri, mase plastice), care nu au un punct fix de topire , ele topindu-se într-un anumit interval de temperatură.


3. În timpul topirii (respectiv, solidificării) volumul substanței se modifica astfel: majoritatea substanțelor își măresc volumul la topire și își micșorează volumul la solidificare. Ca excepții avem **apa**, fonta și bismutul, care își măresc volumul la solidificare (aceasta este anomalia apei).


</div>


<br></br>

<div class="alert alert--primary" role="alert">

**Legile topirii/solidificării:**

**II. Pe parcursul topirii unei substanțe (de la apariția primei picături până la topirea ultimului cristal) temperatura de topire rămâne constantă, dacă presiunea ramâne constantă.**


</div>



<br></br>


<div class="alert alert--success" role="alert">

&#128064 **Experiment:Anomalia apei**


<Video src="https://www.youtube.com/embed/mZyILFmP0UI" />


**Materiale necesare:**   
O sticlă, apă de la robinet, congelator.




<br></br>


**Descrierea experimentului:**

- Umple o sticlă cu apă.
- Introdu sticla la congelator, până îngheață toată apa. 
- Ce observi ?
  > Apa înghețată a dat pe dinafară. 

<br></br>

**Concluzia experimentului:**   
Apa la înghețare (solidificare) și-a mărit volumul (anomalia apei). 





</div>

<br></br>


<div class="alert alert--secondary" role="alert">

&#128294 **Observație**

Apa are un comportament diferit între 0 °C – 4 °C (numită anomalia apei). În acest interval volumul ei scade, densitatea creşte ( la + 4 °C, având densitatea maximă ). Deci pe fundul lacurilor există apă la + 4 °C, ce face posibilă viaţa subacvatică.


</div>



<br></br>
<br></br>



### I.7.2.2. Vaporizarea și condensarea.


<div class="alert alert--primary" role="alert">

**Vaporizarea** este fenomenul de trecere a unei substanțe din stare lichidă în stare gazoasă (vapori), prin încălzire.


</div>

<br></br>


<div class="alert alert--primary" role="alert">

**Condensarea** este fenomenul de trecere a unei substanțe din stare gazoasă în stare lichidă, prin răcire. Este fenomenul invers al vaporizării.


</div>



<br></br>


<div class="alert alert--primary" role="alert">

**Vaporizarea poate avea loc în două moduri:**

a)	**Evaporarea** este vaporizarea care are loc doar la suprafața lichidului.

b)	**Fierberea** este vaporizarea care are loc în toată masa lichidului și începe odată cu apariția primului clocot. 



</div>


<br></br>


<div class="alert alert--primary" role="alert">


**Factorii ce influențează viteza de evaporare a unui lichid sunt:**

- **Natura substanței:** unele substanțe (acetona, eterul, benzina, alcoolul etc.), numite lichide volatile se evaporă foarte repede, altele se evaporă mai încet (apa, uleiul).

- **Gura vasului (suprafața de evaporare):** cu cât este mai mare, evaporarea are loc mai repede.

- **Zvântarea (suflarea)** grăbește evaporarea, prin înlăturarea vaporilor de deasupra lichidului.

- **Temperatura** cu cât este mai mare, cu atât evaporarea are loc mai repede.


</div>

<br></br>

<div class="alert alert--primary" role="alert">

**Viteza de evaporare a unui lichid este dată de formula:**



<Img className="img-responsive4" src="fizica/clasa10/capitolul1/I-7-2-2-vaporizarea-si-condensarea-poza1-formula-de-calcul-a-vitezei-de-evaporare.png" width="1000" height="107" />

<br></br>
<br></br>


k = constantă de proporționalitate care depinde în principal de natura lichidului

S = aria suprafeței libere a lichidului

p<sub>s</sub> = presiunea vaporilor saturați ai lichidului la temperatura de evaporare

p<sub>v</sub> = presiunea vaporilor lichidului în apropierea suprafeței libere a lichidului


</div>


<br></br>



<div class="alert alert--success" role="alert">

&#128064 **Experiment:Anestezia locală.**


<Video src="https://www.youtube.com/embed/TElVhr1s_x8" />


**Materiale necesare:**   
Un termometru, vată sau pansament, alcool.





<br></br>


**Descrierea experimentului:**

- Citește temperatura aerului din cameră cu ajutorul termometrului.
- Înfăşoară cu vată (sau pansament) rezervorul termometrului şi picură alcool pe acesta.
- Urmărește indicaţiile termometrului până când vata cu alcool se usucă şi citește temperatura indicată de termometru .
  > Temperatura termometrului a scăzut.

<br></br>

**Concluzia experimentului:**   
Când un lichid se evaporă el absoarbe căldură din mediul înconjurător (termometru).





</div>

<br></br>



<div class="alert alert--warning" role="alert">

Faptul că evaporarea necesită consum de căldură, adică evaporarea este însoţită de o scădere de temperatură, îşi găseşte o serie de aplicaţii practice:

- stropitul străzilor vara, pentru a se produce o atmosferă mai răcoroasă;

- anestezia locală foloseşte, de asemenea, răcirea prin evaporare – prin răcire nervii locali amorţesc, nu mai transmit senzațiile dureroase la creier şi bolnavul nu mai simte durerea.

- în agricultură, un mijloc pentru reducerea evaporării apei din sol este aratul.




</div>



<br></br>


<div class="alert alert--warning" role="alert">


**Aplicații în viața cotidiană:**

**1. De ce ne răcorește ventilatorul?**   
Elicea ventilatorului îndepărtează vaporii de apă din jurul corpului nostru, crescând astfel viteza de evaporare a transpirației noastre, care absorbe căldură la evaporare și ne dă senzația de răcorire.

**2. De ce când ieșim din apă, avem senzație de frig?**   
Când ieșim din apă are loc evaporarea apei care absoarbe căldură de pe corpul nostru și determină scăderea temperaturii corpului.

**3. Principiul anesteziei locale:**    
Pe o zonă a corpului se aplică un lichid volatil (ex lidocaină). La evaporare absoarbe căldură, zona se răcește și nervii locali nu mai transmit durerea la creier.

**4. Când suportăm mai bine canicula verii, când aerul este uscat sau umed?**   
Omul suportă mai ușor canicula când aerul este uscat (nu este saturat cu vapori de apă) întrucât transpirația de pe noi se poate evapora mai ușor , absoarbe căldură la evaporare și ne răcorește.



</div>



<br></br>




<div class="alert alert--success" role="alert">

&#128064 **Experiment:Cum fierbe apa ?**   
&#128293 **Atenție!** când lucrezi cu surse de foc!



<Video src="https://www.youtube.com/embed/TkkeEBrJzmM" />


**Materiale necesare:**   
Un termometru, vată sau pansament, alcool.





<br></br>


**Descrierea experimentului:**

- Pune paharul cu apă pe sită și trepied.
- Măsoară temperatura inițială a apei.
- Aprinde spirtiera și pornește cronometrul la începerea încălzirii apei.
- Măsoară timpul la fiecare creștere a temperaturii apei cu 10°C și trece datele în următorul tabel: 



<Img className="img-responsive4" src="fizica/clasa10/capitolul1/I-7-2-2-vaporizarea-si-condensarea-poza2-tabel-cu-temperaturi-la-experimentul-cum-fierbe-apa.png" width="1000" height="155" />

<br></br>
<br></br>


  > Apa începe să fiarbă la 100°C. Pe parcursul fierberii, temperatura apei rămâne la 100°C, chiar dacă continuăm încălzirea.


- Reprezintă graficul dependenței temperaturii în funcție de timp.
- Fenomenele corespunzătoare fiecărui segment sunt:

AB, BC, CD reprezintă evaporarea apei 

DE reprezintă fierberea apei


<Img className="img-responsive4" src="fizica/clasa10/capitolul1/I-7-2-2-vaporizarea-si-condensarea-poza3-graficul-dependentei-temperaturii-in-functie-de-timp-la-experimentul-cum-fierbe-apa.png" width="1000" height="476" />


</div>

<br></br>


<div class="alert alert--primary" role="alert">

**Legile fierberii:**

**I. Fiecare lichid începe să fiarbă la o anumită temperatură numită temperatură de fierbere, T<sub>f</sub> care este o constantă de material (tabel).**



</div>


<br></br>

<div class="alert alert--secondary" role="alert">

&#128294 **Observație**

Temperaturile de fierbere din tabelul cu constantele de material sunt pentru presiuni normale. 

**La creșterea presiunii, temperatura de fierbere crește.** Astfel dacă fierbem apa în vase ermetic închise, ea nu va mai fierbe la 100°C, ci la 120-140°C. Pe această proprietate se bazează fierberea rapidă a legumelor tari în oalele sub presiune (oale minune) și sterilizarea instrumentelor medicale în autoclave.



<Img className="img-responsive4" src="fizica/clasa10/capitolul1/I-7-2-2-vaporizarea-si-condensarea-poza4-la-cresterea-presiunii-temperatura-de-fierbere-creste-exemplu-autoclave.png" width="1000" height="289" />





</div>


<br></br>




<div class="alert alert--primary" role="alert">

**Legile fierberii:**

**II. Pe parcursul fierberii unui lichid (de la primul clocot până la vaporizarea completă) temperatura de fierbere este constantă, la aceeași presiune.**



</div>








<br></br>



<div class="alert alert--success" role="alert">

&#128064 **Experiment:Fierberea apei sub presiune**   
&#128293 **Atenție!** când lucrezi cu surse de foc!   
&#128293 **Atenție,** fierberea apei la presiuni mari este periculoasă !


<Video src="https://www.youtube.com/embed/gRz8ss6N3EY" />


**Materiale necesare:**   
Pahar Erlenmeyer cu apă distilată, spirtieră, trepied, sită de azbest, dop cu termometru și tub, dop pentru tub. 





<br></br>


**Descrierea experimentului:**
- Pune paharul cu apă pe sită și trepied și încălzește-l la spirtieră.
- Pune dopul la gura tubului gâtuind ieșirea vaporilor din vas pentru a mări presiunea la suprafața apei. 
- Observă la ce temperatură fierbe apa.
  > Apa fierbe la o temperatură mai mare decât temperatura ei de fierbere (103°C).

<br></br>

**Concluzia experimentului:**   
La creșterea presiunii crește și temperatura de fierbere a apei.





</div>

<br></br>





<div class="alert alert--success" role="alert">

&#128064 **Experiment:Poate apa să fiarbă la 60°C ?**   


<Video src="https://www.youtube.com/embed/qjA90lYwJGM" />


**Materiale necesare:**   
Apă caldă la 60°C, seringă cu tub, termometru.





<br></br>


**Descrierea experimentului:**
- Trage apa caldă (la 60°C) în seringă.
- Întoarce seringa cu tubul în sus și elimină aerul din seringă și tub.
- Închide tubul prin îndoirea lui.
- Trage pistonul seringii în jos pentru a micșora presiunea deasupra apei.
- Observă ce se întâmplă cu apa din seringă.
  > Apa fierbe la 60°C.

<br></br>

**Concluzia experimentului:**   
La scăderea presiunii scade și temperatura de fierbere a apei.    
Pe vârful Everest (8848 m) apa fierbe la 69 °C.    
În vid (presiune atmosferică zero) apa poate fierbe la 0°C.




</div>





<br></br>






<div class="alert alert--success" role="alert">

&#128064 **Experiment:Condensarea apei**


<Video src="https://www.youtube.com/embed/rMa5gtzNxXA" />


**Materiale necesare:**   
Pahar, congelator.





<br></br>


**Descrierea experimentului:**
- Ia un pahar curat și uscat și pune-l la congelator, timp de 10 - 15 minute.
- Scoate paharul din congelator.
- Ce observi pe pereții săi după câteva minute?
  > Pe pereții paharului sunt picături de apă.

<br></br>

**Concluzia experimentului:**   
Apa apărută de nicăieri s-a format prin condensarea vaporilor de apă din cameră, care venind în contact cu pereții reci ai paharului, se răcesc și se transformă în picături mici de apă.



</div>




<br></br>
<br></br>



### I.7.2.3. Lichefierea gazelor.




<div class="alert alert--primary" role="alert">

**Lichefierea** este fenomenul de trecere a unei substanțe din stare gazoasă în stare lichidă prin comprimare izotermă (creșterea presiunii gazului la temperatură constantă).

</div>


<br></br>


<div class="alert alert--primary" role="alert">

În 1869, Thomas Andrews a lichefiat dioxidul de carbon la temperaturi obișnuite.

Temperatura maximă la care gazul se poate lichefia prin comprimare izotermă se numește **temperatură critică (T<sub>c</sub>)** la o anumită **presiune critică (p<sub>c</sub>)**.

Pentru a lichefia un gaz el trebuie adus la o temperatură mai mică decât temperatura critică (T < T<sub>c</sub>) și la o presiune superioară celei critice (p > p<sub>c</sub>).


**Tabel cu temperaturi și presiuni critice pentru lichefierea gazelor**




<Img className="img-responsive4" src="fizica/clasa10/capitolul1/I-7-2-3-lichefierea-gazelor-poza1-tabel-cu-temperaturi-si-presiuni-critice-pentru-lichefierea-gazelor.png" width="1000" height="96" />





</div>

<br></br>

<div class="alert alert--secondary" role="alert">

&#128294 **Observație**

Pentru substanțele care la temperatură obișnuită sunt în starea lichidă când trec din starea de vapori în stare lichidă spunem că are loc fenomenul de condensare.

Pentru substanțele care la temperatură obișnuită sunt în starea gazoasă, când trec în stare lichidă spunem că are loc fenomenul de lichefiere.



</div>



<br></br>


<div class="alert alert--warning" role="alert">

**Aplicațiile lichefierii**

- Gazele lichefiate, păstrate și transportate în butelii de oțel, sunt folosite în industrie și în laboratoare (oxigen, hidrogen, dioxid de carbon, heliu etc.).

- Gazele lichefiate sunt folosite ca surse de temperaturi joase.





</div>


<br></br>

<br></br>

### I.7.2.4. Sublimarea și desublimarea.


<div class="alert alert--primary" role="alert">

**Sublimarea** este fenomenul de transformare a unei substanțe din stare solidă direct în stare gazoasă, prin încălzire.


</div>


<br></br>



<div class="alert alert--primary" role="alert">

**Desublimarea** este fenomenul invers al sublimării, de transformare a unei substanțe din stare gazoasă (de vapori) direct în stare solidă, prin răcire.


</div>


<br></br>

<div class="alert alert--secondary" role="alert">

&#128294 **Observație**

Substanțe ca naftalina, camforul, acidul benzoic, iodul, gheaţa și altele au proprietatea de a trece din stare solidă direct în stare de vapori. Și tungstenul din filamentul becului sublimează lent ducând la subțierea filamentului și în final la arderea lui.


</div>

<br></br>




<div class="alert alert--success" role="alert">

&#128064 **Experiment:Sublimarea naftalinei**   
&#128293 **Atenție** când lucrezi cu surse de foc!   
&#128293 **Atenție** să nu te arzi cu apa fiartă !   
&#128293 **Atenție,** naftalina este inflamabilă și trebuie încălzită pe baie de apă fiartă!   
&#128293 **Atenție,** naftalina este toxică, deci nu o atinge, nu o gusta și nu inspira vaporii săi!



<Video src="https://www.youtube.com/embed/8ddum7B8vhQ" />


**Materiale necesare:**   
Naftalină (de la magazinul de chimicale), apă fiartă, un borcan de 800g, pahar Erlenmeyer cu dop prevăzut cu un tub și termometru, vas cu apă fiartă. 





<br></br>


**Descrierea experimentului:**
- Pune naftalina în pahar într-un strat de un deget și închide-o cu dopul.
- Pune apa într-o cratiță astfel încât nivelul ei să depășească cu puțin naftalina din pahar (strat de două degete) și fierbe apa. 
- Introdu sticla cu naftalină în baia de apă fiartă și urmărește pereții paharului.
  > În scurt timp apar cristale de naftalină sub formă de ace pe pereții sticlei.

<br></br>

**Concluzia experimentului:**   
Naftalina prin încălzire a sublimat și s-a transformat în vapori de naftalină. Vaporii de naftalină dând de pereții mai reci ai sticlei au desublimat și s-au transformat în stare solidă, sub formă de cristale aciculare.





</div>

<br></br>
<br></br>


### I.7.2.5. Călduri latente.


<div class="alert alert--primary" role="alert">

Trecerea substanței dintr-o stare de agregare în alta se face cu absorbție sau cedare de căldură. 


</div>


<br></br>


<div class="alert alert--primary" role="alert">

Căldura absorbită sau cedată de o substanță pe parcursul unui fenomen cu schimbarea stării de agregare, care determină numai variația energiei potențiale a moleculelor se numește **căldură latentă.**

</div>

<br></br>



<div class="alert alert--warning" role="alert">

Ca să înțelegem noțiunea de căldură latentă trebuie să vedem ce se întâmplă în interiorul substanței care se transformă dintr-o stare de agregare în alta. Am ales topirea.

**Explicația topirii unei substanțe:**

În stare solidă particulele au energie potențială minimă și distanțe intermoleculare foarte mici. 

Topirea se produce la temperatură constantă și prin urmare, energia cinetică este constantă (energia cinetică –de mișcare a particulelor– este funcție de temperatură).

Atunci ce face solidul cu căldura absorbită dacă temperatura lui nu se modifică ? 

Ei bine căldura absorbită duce numai la creșterea energiei potențiale a moleculelor, care va conduce la creșterea distanțelor intermoleculare și trecerea solidului în lichid.




</div>

<br></br>


<div class="alert alert--primary" role="alert">

**Q<sub>latentă</sub> = m·ʌ**

Q<sub>latentă</sub> = căldura latentă, adică căldura absorbită (cedată) de o substanță pe parcursul schimbării stării de agregare (în joule = J)

m = masa substanței (în kg)

ʌ = căldura latentă specifică (constantă de material și o luăm din tabel). 

Se măsoară în J / kg. 

Se notează cu litera grecească lambda (ʌ) .




</div>


<br></br>



<div class="alert alert--secondary" role="alert">

&#128294 **Observații**

a) Căldurile latente specifice sunt de două feluri: 
- de topire = ʌ<sub>t</sub> și 
- de vaporizare (fierbere) = ʌ<sub>v</sub>

<br></br>

b) Pentru aceeași substanță:

**ʌ<sub>t</sub> = ʌ<sub>s</sub> și ʌ<sub>v</sub> = ʌ<sub>c</sub>  dar, ʌ<sub>t</sub> ≠ ʌ<sub>v</sub> .**


De exemplu pentru apă:
- avem căldura latentă specifică de topire: ʌ<sub>t</sub> = 334.000 J/kg 
- avem căldura latentă specifică de vaporizare: ʌ<sub>v</sub> = 2.260.000 J/kg




</div>



<br></br>





<div class="alert alert--warning" role="alert">

&#128275 **Probleme rezolvate**


**1. Ce căldură absoarbe 100g de gheață de la temperatura de (-20)°C până la vaporizarea completă?**

Se dă: c<sub>g</sub> = 2090J/kgK, c<sub>a</sub> = 4200J/kgK, ʌ<sub>t</sub> = 334.000J/kg , ʌ<sub>v</sub> = 2.260.000J/kg, t<sub>t</sub> = 0°C și t<sub>f</sub> = 100°C.

<br></br>


**Rezolvare**

_Scriem datele problemei:_   
m = 100g = 0,1kg    
t<sub>1</sub> = -20°C    
t<sub>t</sub> = 0°C    
t<sub>f</sub> = 100°C    
c<sub>g</sub> = 2090 J/kgK    
c<sub>a</sub> = 4185J/kgK    
ʌ<sub>t</sub> = 334.000 J/kg    
ʌ<sub>v</sub> = 2.260.000 J/kg


_Scriem fenomenele suferite de gheață și aplicăm formulele corespunzătoare pentru căldura absorbită, în fiecare caz :_

_a)Încălzirea gheții de la (-20)°C până la 0°C:_ 

Q<sub>1</sub> = m ∙ c<sub>g</sub> ∙ Δt<sub>1</sub> = 0,1kg ∙ 2090J/kgK ∙ [0-(-20)] K = 0,1 ∙ 2090 ∙ 20 = 4180 J

<br></br>


_b) Topirea gheții la t = ct. = 0°C: fiind fenomen cu schimbare de stare de agregare aplicăm formula căldurii latente:_

Q<sub>2</sub> = Q<sub>latentă topire</sub> = m · ʌ<sub>t</sub> = 0,1kg ∙ 334.000 J/kg = 33.400 J


<br></br>

_c) Încălzirea apei de la 0°C până la 100°C:_ 

Q<sub>3</sub> = m ∙ c<sub>a</sub> ∙ Δt<sub>2</sub> = 0,1kg ∙ 4185J/kgK ∙ (100-0) K = 0,1 ∙ 4185 ∙ 100 = 41.850 J

<br></br>

_d) Fierberea(vaporizarea) apei  la t = ct. = 100°C : fiind fenomen cu schimbare de stare de agregare aplicăm formula căldurii latente:_

Q<sub>4</sub> = Q<sub>latentă vaporizare</sub> = m · ʌ<sub>v</sub> = 0,1kg ∙ 2.260.000 J/kg = 226.000 J


<br></br>



_Adunăm toate căldurile absorbite de gheață până la vaporizarea completă:_

Q<sub>1</sub> + Q<sub>2</sub> + Q<sub>3</sub> + Q<sub>4</sub> = 4180 J + 33.400 J + 41.850J + 226.000 J = 305.430 J


<br></br>
<br></br>


**2. Ce căldură degajă 500g de aluminiu de la temperatura de 800 °C până la temperatura de 500 °C ?** 

Se dau:  c<sub>Al</sub> = 880 J/kgK, ʌ<sub>t</sub> = 400.000J/kg , t<sub>t</sub> = 660°C 



<br></br>


**Rezolvare**

_Scriem datele problemei:_   
m = 500g = 0,5kg    
t<sub>1</sub> = 800°C    
t<sub>t</sub> = t<sub>s</sub> = 660°C    
c<sub>Al</sub> = 880J/kgK    
ʌ<sub>t</sub> = 400.000 J/kg    
t<sub>2</sub> = 500°C


_Scriem fenomenele suferite de aluminiu și aplicăm formulele corespunzătoare pentru căldura cedată, în fiecare caz:_

<br></br>


_a) Răcirea aluminiului lichid de la 800°C până la 660°C:_ 

Q<sub>1</sub> = m ∙ c<sub>Al</sub> ∙ ΔT = 0,5kg ∙ 880 J/kgK ∙ (660-800) K = 0,5 ∙ 880 ∙ (-140) = -61.600 J


<br></br>


b) Solidificarea aluminiului lichid la t<sub>s</sub> = t<sub>t</sub> = constantă = 660°C : fiind fenomen cu schimbare de stare de agregare aplicăm formula căldurii latente:

Q<sub>2</sub> = Q<sub>latentă topire</sub> = - m · ʌ<sub>t</sub> = - 0,5kg ∙ 400.000 J/kg = - 200.000 J

<br></br>


_c) Răcirea aluminiului solid de la 660°C până la 500°C :_


Q<sub>3</sub> = m ∙ c<sub>Al</sub> ∙ ΔT = 0,5kg ∙ 880J/kgK ∙ (500-660) = 0,5 ∙ 880 ∙ (-160) = - 70.400 J

<br></br>


_Adunăm toate căldurile cedate de aluminiu_ 

Q<sub>cedată</sub> = Q<sub>1</sub> + Q<sub>2</sub> + Q<sub>3</sub> = - 61.600J - 200.000 J - 70.400 J = - 332.000 J


</div>




