---
sidebar_position: 1
custom_edit_url: null
---

# III.1. Mișcare și repaus.

<ul class="table-of-contents table-of-contents__left-border"><li><a href="#iii11-sistem-de-referință-mișcare-și-repaus" class="table-of-contents__link toc-highlight">III.1.1. Sistem de referință. Mișcare și repaus.</a></li><li><a href="#iii12-distanța-parcursă-durata-mișcării" class="table-of-contents__link toc-highlight">III.1.2. Distanța parcursă. Durata mișcării.</a></li><li><a href="#iii13-viteza-medie" class="table-of-contents__link toc-highlight">III.1.3. Viteza medie.</a></li><li><a href="#iii14-tipuri-de-mișcare" class="table-of-contents__link toc-highlight">III.1.4. Tipuri de mișcare.</a></li><li><a href="#iii15-reprezentarea-grafică-a-mișcării" class="table-of-contents__link toc-highlight">III.1.5. Reprezentarea grafică a mișcării.</a></li><li><a href="#iii16-accelerația-medie" class="table-of-contents__link toc-highlight">III.1.6. Accelerația medie.</a></li><li><a href="#iii17-mișcarea-rectilinie-uniform-variată" class="table-of-contents__link toc-highlight">III.1.7. Mișcarea rectilinie uniform variată.</a></li></ul>


import Img from '@site/src/components/Img'
import Video from '@site/src/components/Video'





## III.1.1. Sistem de referință. Mișcare și repaus.

<div class="alert alert--info" role="alert">

Un corp cu dimensiuni neglijabile față de mărimea deplasărilor sau față de distanța la care se află alte corpuri se poate reprezenta printr-un punct numit **punct material.**


</div>


<br></br>


<div class="alert alert--info" role="alert">

**Mobilul** este un corp care se poate mișca și care se reprezintă printr-un punct material.

</div>

<br></br>

<div class="alert alert--info" role="alert">

**Reperul (corp de referință)** este un corp față de care se determină poziția altui corp. El servește la localizarea spațială a unui corp.

</div>


<br></br>

<div class="alert alert--secondary" role="alert">

<Img className="img-responsive3" src="fizica/clasa6/capitolul3/3_1_1_Poza1_PozaKilometrulZeroBucuresti.png" width="1000" height="360" lazy={false} /> În centrul Bucureștiului, în fața Bisericii Sf. Gheorghe Nou, se află amplasat monumentul ce marchează simbolic locul considerat punctul de început al tuturor drumurilor din ţara noastră – ,,kilometrul zero’’. Monumentul Kilometrul zero, a fost conceput de arhitecții Horia Creangă și Ștefan Niculescu și materializat de sculptorul Constantin Baraschi în 1938. Monumentul de la Kilometrul 0 este o roză a vânturilor, între razele căreia sunt gravate denumirile principalelor provincii istorice românești: Ardeal, Banat, Basarabia, Bucovina, Dobrogea, Moldova, Muntenia și Oltenia.

</div>

<br></br>



<div class="alert alert--primary" role="alert">



Pentru localizarea temporală se folosesc instrumente care măsoară timpul (ceas, cronometru).




<Img className="img-responsive4" src="fizica/clasa6/capitolul3/3_1_1_Poza1bis_SchemaSistemReferinta.png" width="1000" height="270" lazy={false} />



</div>


<br></br>




<div class="alert alert--primary" role="alert">


**Un corp este în stare de mișcare** atunci când corpul își schimbă poziția (sau distanța) față de reperul ales.

</div>


<br></br>


<div class="alert alert--primary" role="alert">

**Un corp este în stare de repaus** atunci când corpul nu își schimbă poziția (sau distanța) față de reperul ales.

</div>



<br></br>


<div class="alert alert--secondary" role="alert">

**De exemplu:**   

Ești în laboratorul de fizică, în bancă, la ora de fizică. În ce stare mecanică te afli, în mișcare sau în repaus ?

Dacă îți alegi ca reper: banca, peretele, tabla etc. ești în stare de repaus, deoarece față de aceste repere, nu îți schimbi distanța.

Dacă îți alegi ca reper: un călător de pe stradă, o pasăre care zboară pe la fereastra, Soarele, Luna etc. ești în stare de mișcare, deoarece față de aceste repere îți schimbi distanța.

</div>

<br></br>


<div class="alert alert--info" role="alert">

Spunem că mișcarea și repausul sunt **stări relative**, deoarece ele depind de reperul ales. Deci putem fi într-un anumit moment de timp atât în mișcare, cât și în repaus în funcție de reperul ales.   

Însă nu putem spune despre un corp că este și în mișcare și în repaus, la un anumit moment și față de același reper.

</div>


<br></br>



<div class="alert alert--secondary" role="alert">

În tot Universul nu există un corp (reper) absolut fix, pentru că nu există un corp în repaus absolut. Toate corpurile sunt în mișcare unele față de altele, pentru că în realitate, reperul ales se află el însuși în mișcare față de alte repere.

De exemplu eu în mașină sunt în repaus față de ea. Dar mașina se mișcă față de șosea. Șoseaua se mișcă față de Pământ odată cu el. Pământul se mișcă față de propria axă și față de Soare și alte corpuri cerești. Sistemul nostru solar este în mișcare față de Galaxia noastră, Calea Lactee. Galaxia noastră este în mișcare față de celelalte galaxii din Univers.


**Dar când studiem mișcarea unui mobil față de un sistem de referință (notat S.R.), considerăm reperul lui fix.**



</div>


<br></br>



<div class="alert alert--primary" role="alert">

**Traiectoria** este linia descrisă de un mobil în mișcare față de un reper (linia care se obține prin unirea tuturor punctelor care constituie pozițiile succesive ale mobilului).

</div>



<br></br>


<div class="alert alert--primary" role="alert">


**Clasificarea traiectoriei:**

**1. Traiectoria rectilinie** este o linie dreaptă.

<Img className="img-responsive4" src="fizica/clasa6/capitolul3/3_1_1_Poza2_TraiectoriaRectilinie.jpg" width="1280" height="268" />

**Exemple:**

- Traiectoria mașinii față de sol;
- Mișcarea pistonului unei seringi față de seringă;
- Mișcarea unui alergător la cursa de 100m etc.



<br></br>

**2. Traiectoria curbilinie** este o linie curbă.

<Img className="img-responsive4" src="fizica/clasa6/capitolul3/3_1_1_Poza3_TraiectoriaCurbilinie.jpg" width="1280" height="302" />

**Exemple:**

- Traiectoria unei mingii aruncate față de sol;
- Mișcarea unei lămpi roșii fixată pe roata bicicletei etc.


<br></br>

**3. Traiectoria circulară** este un cerc.

<Img className="img-responsive4" src="fizica/clasa6/capitolul3/3_1_1_Poza4_TraiectoriaCirculara.jpg" width="1280" height="386" />



**Exemple:**

- Traiectoria unei roți față de axul ei (centrul ei);
- Traiectoria unei cabine din parcul de distracții față de axul ei;
- Mișcarea unei lămpi roșii fixată pe roata bicicletei față de ax etc.

<br></br>

**4. Traiectoria punctiformă** este un punct: **.**

**Exemple:**

- Traiectoria oricărui corp față de el însuși.



</div>



<br></br>



<div class="alert alert--warning" role="alert">

&#128275 **Probleme rezolvate**


**1. Te afli pe bancheta autobuzului care te duce la școală. În ce stare mecanică (mișcare sau repaus) ești față de:**

a)	Şoferul autobuzului? Față de șofer sunt în repaus, deoarece nu îmi schimb poziția (distanța) față de acesta.

b)	Banchetă? Față de banchetă sunt în repaus, deoarece nu îmi schimb poziția față de aceasta.

c)	Pământ? Față de Pământ sunt în mișcare, deoarece îmi schimb distanța față de acesta.

d)	Mașinile care circulă pe șosea?  Față de mașini sunt în mișcare, deoarece îmi schimb poziția față de acestea.


<br></br>
<br></br>

**2. Desenează traiectoriile unui punct de pe roata bicicletei tale față de:**

a)	axul (centrul) roții.

Traiectoria este circulară (cerc):

<Img className="img-responsive4" src="fizica/clasa6/capitolul3/3_1_1_Poza4_TraiectoriaCirculara.jpg" width="1280" height="386" />

<br></br>
<br></br>

b)	sol (Pământ).

Traiectoria este curbilinie :

<Img className="img-responsive4" src="fizica/clasa6/capitolul3/3_1_1_Poza5_ProblemaModel2TraiectorieCurbilinie.jpg" width="1280" height="304" />



</div>







<br></br>
<br></br>



## III.1.2. Distanța parcursă. Durata mișcării.



<div class="alert alert--info" role="alert">


Pentru a calcula distanța parcursă de un mobil, trebuie să stabilești un punct de referință, numit origine.

- Dacă originea este chiar în reper, notăm cu O (adică, x<sub>0</sub> = 0 m).
- Dacă originea nu este chiar în reper, notăm cu un alt punct, A (de exemplu, x<sub>1</sub> = 20 km față de reper).



</div>



<br></br>


<div class="alert alert--primary" role="alert">

**Poziția unui mobil** pe o traiectorie reprezintă distanța de la origine la mobil, măsurată pe traiectorie. Ea se notează cu x.

</div>


<br></br>



<div class="alert alert--primary" role="alert">


**Distanța (notată cu d sau cu Δx)** parcursă de un mobil este lungimea drumului străbătut de corp față de un reper.



**d = Δx = x<sub>2</sub> – x<sub>1</sub>, dacă x<sub>2</sub> > x<sub>1</sub> (mobilul se depărtează de reper)**


**d = Δx = x<sub>1</sub> – x<sub>2</sub>, dacă x<sub>1</sub> > x<sub>2</sub> (mobilul se apropie de reper)**





</div>



<br></br>


<div class="alert alert--secondary" role="alert">


&#128294 **Observație**

Distanța este întotdeauna pozitivă, deci scădem poziția mai mică din poziția mai mare.


</div>



<br></br>


<div class="alert alert--primary" role="alert">

**Durata mișcării (notată cu Δt sau t)** reprezintă intervalul de timp în care mobilul a parcurs o anumită distanță .



**Δt = t<sub>2</sub> – t<sub>1</sub>** 


t<sub>1</sub> = momentul începerii mișcării și

t<sub>2</sub> = momentul la care se încheie mișcarea.



</div>




<br></br>



<div class="alert alert--warning" role="alert">

&#128275 **Problemă rezolvată**


**1. Un biciclist pleacă de la kilometrul 20 la ora 12:00 și ajunge la kilometrul 60 la ora 13:30. Ce distanță a parcurs biciclistul și cât a durat mișcarea?**


_Scriem datele problemei:_   

Poziția inițială : x<sub>1</sub> = 20 km    
Poziția finală : x<sub>2</sub> = 60 km    
Momentul inițial : t<sub>1</sub> = 12:00    
Momentul  final : t<sub>2</sub> = 13:30



<Img className="img-responsive4" src="fizica/clasa6/capitolul3/3_1_2_Poza1_ProblemaModel1Traiectorie.jpg" width="1000" height="122" /> 


<br></br>
<br></br>

_Aplicăm formula distanței și a duratei mișcării și înlocuim datele problemei:_

d = Δx = x<sub>2</sub> – x<sub>1</sub> = 60 km – 20 km = 40 km

Δt = t<sub>2</sub> – t<sub>1</sub> = 13:30 – 12:00 = 1h 30min = 1,5 h




</div>





<br></br>
<br></br>



## III.1.3. Viteza medie.



<div class="alert alert--primary" role="alert">

**Viteza medie (v<sub>m</sub>)** este mărimea fizică egală cu raportul dintre distanța parcursă (d) și durata mișcării (Δt).


**Caracterizarea vitezei medii ca mărime fizică:**




<Img className="img-responsive4" src="fizica/clasa6/capitolul3/III-1-3-viteza-medie-poza1-caracterizarea-vitezei-medii-ca-marime-fizica.png" width="1000" height="326" /> 


</div>




<br></br>





<div class="alert alert--secondary" role="alert">

&#128294 **Observație**

a)	**Viteza momentană** este viteza mobilului la un anumit moment indicată de vitezometru.


<Img className="img-responsive" src="fizica/clasa6/capitolul3/3_1_3_Poza3_Vitezometru.jpg" width="1000" height="629" />


De exemplu, o mașină merge cu o viteză medie de 70km/h. Asta nu înseamnă că tot drumul mașina a avut această viteză. Vitezometrul poate a indicat chiar și 140km/h sau 20km/h.


b)	Viteza medie **nu este media aritmetică** a vitezelor momentane ale mobilului.

c)	Viteza are pe lângă valoare numerică și **orientare, adică direcție și sens.**

**Direcția vitezei** este dată de dreapta pe care se deplasează mobilul.

**Sensul vitezei** se reprezintă printr-o săgeată.

<Img className="img-responsive" src="fizica/clasa6/capitolul3/3_1_3_Poza4_DirectiaSiSensulVitezei.jpg" width="1000" height="576" />


Fata din imagine se deplasează cu o viteză de 1,2 m/s, pe direcție orizontală, sensul spre dreapta. Indicând valoarea numerică (1,2), unitatea de măsură (m/s), direcția (orizontală) și sensul (spre dreapta), am caracterizat complet viteza fetei.





</div>


<br></br>



<div class="alert alert--warning" role="alert">

**Recorduri minime și maxime de viteze**


**Melcul are o viteză de 1,5 cm/min (0,0009 km/h).**

<Img className="img-responsive" src="fizica/clasa6/capitolul3/3_1_3_Poza6_VitezaMelc.jpg" width="1280" height="766" />


<br></br>
<br></br>


**Viteza unui atlet jamaican pe pista de 100m este de 9,58 m/s (34,5 km/h).**

<Img className="img-responsive" src="fizica/clasa6/capitolul3/3_1_3_Poza7_VitezaAlergator.jpg" width="1000" height="527" />


<br></br>
<br></br>


**Peștele evantai poate atinge o viteză de 110 km/h.**

<Img className="img-responsive" src="fizica/clasa6/capitolul3/3_1_3_Poza8_VitezaPesteEvantai.jpg" width="1280" height="978" />


<br></br>
<br></br>


**Ghepardul poate atinge o viteză de 113 km/h.**

<Img className="img-responsive" src="fizica/clasa6/capitolul3/3_1_3_Poza8bis_VitezaGhepard.jpg" width="1280" height="533" />


<br></br>
<br></br>

**Șoimul călător deține recordul în lumea păsărilor cu o viteză de 320 km/h.**

<Img className="img-responsive" src="fizica/clasa6/capitolul3/3_1_3_Poza9_VitezaSoimCalator.jpg" width="1280" height="832" />

<br></br>
<br></br>

**Un tren japonez cu levitație magnetică a atins o viteză record de 603 km/h.**



<Img className="img-responsive" src="fizica/clasa6/capitolul3/3_1_3_Poza10_VitezaTrenCuLevitatieMagnetica_vers2.jpg" width="1000" height="549" />


<br></br>
<br></br>

**X-15, un avion de luptă deține recordul pentru cel mai rapid avion care poate fi condus de om, atingând o viteză de 6,7 Mach (8200 km/h).**

<Img className="img-responsive" src="fizica/clasa6/capitolul3/3_1_3_Poza11_VitezaAvionX15.jpg" width="1280" height="931" />

<br></br>
<br></br>

**Recordul absolut în domeniul vitezelor îl deține lumina, cu cea mai mare viteză de 300.000 km/s (1.080.000.000 km/h).**


<Img className="img-responsive" src="fizica/clasa6/capitolul3/3_1_3_Poza12_VitezaLuminii.jpg" width="1000" height="601" />




</div>





<br></br>



<div class="alert alert--warning" role="alert">

&#128275 **Probleme rezolvate**


**1. Un mobil pleacă de la borna kilometrică 100 la ora 10:15 și ajunge la borna kilometrică 275 la ora 11:50. Cu ce viteză medie s-a deplasat mobilul în m/s ?**

_Scriem datele problemei:_

x<sub>1</sub> = 100 km

t<sub>1</sub> = 10:15

x<sub>2</sub> = 275 km

t<sub>2</sub> = 11:50

v<sub>m</sub> = ? m/s



**Rezolvare:**


<Video src="https://www.youtube.com/embed/30TtBvVVFCQ" />

<br></br>

_Scriem formula vitezei medii, calculăm distanța parcursă și durata mișcării în SI și înlocuim în formulă:_


<Img className="img-responsive4" src="fizica/clasa6/capitolul3/3_1_3_Poza13_RezolvareProblemaModel1_vers2.jpg" width="1000" height="348" />


<br></br>
<br></br>
<br></br>
<br></br>


**2. Un șofer pleacă de la borna kilometrică 240 la ora 10:50 și ajunge la borna kilometrică 80 la ora 11:40. Cu ce viteză medie a mers șoferul în m/s și în km/h ?**


_Scriem datele problemei:_

x<sub>1</sub> = 240 km

t<sub>1</sub> = 10:50

x<sub>2</sub> = 80 km

t<sub>2</sub> = 11:40

v<sub>m</sub> = ? m/s, km/h


**Rezolvare:**

<Video src="https://www.youtube.com/embed/3_nB2Gc09CY" />

<br></br>

_Scriem formula vitezei medii, calculăm distanța parcursă și durata mișcării în SI și înlocuim în formulă:_


<Img className="img-responsive4" src="fizica/clasa6/capitolul3/3_1_3_Poza14_RezolvarePartea1_ProblemaModel2_vers2.jpg" width="1000" height="417" />

<br></br>
<br></br>
<br></br>


_Transformăm viteza din m/s în km/h:_

<Img className="img-responsive4" src="fizica/clasa6/capitolul3/3_1_3_Poza15_RezolvarePartea2_ProblemaModel2_vers2.jpg" width="1000" height="148" />


<br></br>
<br></br>
<br></br>
<br></br>



**3. Transformă vitezele următoare în m/s:**

<Img className="img-responsive4" src="fizica/clasa6/capitolul3/3_1_3_Poza15bis_Cerinta_ProblemaModel3_vers2.jpg" width="1000" height="231" />



**Rezolvare:**

<Video src="https://www.youtube.com/embed/k3psd01JLng" />


<br></br>

<Img className="img-responsive4" src="fizica/clasa6/capitolul3/3_1_3_Poza16_Rezolvare_ProblemaModel3_vers2.jpg" width="1000" height="274" />


<br></br>
<br></br>
<br></br>
<br></br>


**4. Diana locuiește la o distanță D = 2 km față de școală. Într-o zi ea a aplecat de acasă la ora 7:10. După ce parcurge un sfert din distanță, realizează că și-a uitat proiectul la fizică și se întoarce să îl ia. La ora 7:50 ajunge la școală. Să se determine viteza medie a Dianei în m/s și în km/h.**


_Scriem datele problemei:_

D = 2 km = 2000 m

t<sub>1</sub> = 7:10

t<sub>2</sub> = 7:50



<Img className="img-responsive4" src="fizica/clasa6/capitolul3/3_1_3_Poza5_CalculProblemaModel_vers3.jpg" width="1000" height="642" /> 


Dacă poți reține, o viteză exprimată în m/s poate fi transformată în km/h, prin înmulțirea valorii ei cu **3,6.**




</div>


<br></br>



<div class="alert alert--warning" role="alert">

&#128272 **Temă**

**1. Miruna pleacă din Sinaia, oraș situat la 120 km de kilometrul zero din București, la ora 12:55 și ajunge la 10 km de București la ora 13:50. Ce viteză medie a avut ?**

<br></br>
<br></br>


**2. Transformă următoarele viteze în m/s ?**

<Img className="img-responsive4" src="fizica/clasa6/capitolul3/3_1_3_Poza17_Tema2.jpg" width="1000" height="207" />

<br></br>
<br></br>
<br></br>
<br></br>



**3. Cum să îți măsori viteza de alergare pe o pistă de 100 m:**

- Poți să rogi profesorul de sport sau un coleg să te cronometreze, când alergi două ture de sală (după o încălzire în prealabil făcută, ca să nu riști vreo întindere musculară).

- Împarți distanța (96 m) la timpul obținut (transformat în secunde) și așa îți obții viteza ta medie de alergare.

- Poți să o compari cu recordul de viteză (9,58 m/s).


<br></br>
<br></br>



**4. Determină-ți viteza medie cu care te deplasezi, după modelul de mai jos.**



<Video src="https://www.youtube.com/embed/Xyu_mbnvjK4" />




</div>






<br></br>
<br></br>



## III.1.4. Tipuri de mișcare.


<div class="alert alert--primary" role="alert">

**Tipuri de mișcare**

**A) Clasificarea mișcării după traiectorie:**

- Mișcare rectilinie, în care traiectoria este o linie dreaptă.

- Mișcare curbilinie, în care traiectoria este o linie curbă.

- Mișcare de rotație, în care traiectoria este un cerc sau un arc de cerc.



**B) Clasificarea mișcării după viteză:**

- Mișcare uniformă, în care viteza este constantă (nu i se schimbă valoarea).

- Mișcare variat accelerată, în care viteza crește.

- Mișcare variat frânată, în care viteza scade.



</div>


<br></br>


<div class="alert alert--primary" role="alert">

**Mișcarea rectilinie uniformă** este mișcarea în care traiectoria este o linie dreaptă și viteza este constantă

</div>


<br></br>


<div class="alert alert--primary" role="alert">

**În mișcarea rectilinie uniformă:**

- Mobilul parcurge distanțe egale în intervale de timp egale.

- Viteza momentană este egală cu viteza medie.

- Viteza își păstrează valoarea numerică, direcția și sensul mișcării.


</div>



<br></br>


<div class="alert alert--primary" role="alert">

Pentru a determina legea mișcării rectilinii uniforme, plecăm de la formula vitezei, notând cu x<sub>0</sub> = poziția inițială , cu x = poziția finală, cu t<sub>0</sub> = momentul inițial  și cu  t = momentul final.


<Img className="img-responsive4" src="fizica/clasa6/capitolul3/3_1_4a_Poza1_LegeaMiscariiRectiliniiUniforme.jpg" width="1000" height="81" />





</div>


<br></br>



<div class="alert alert--primary" role="alert">


**Legea mișcării rectilinii uniforme:**


**x = x<sub>0</sub> + v (t - t<sub>0</sub>) când mobilul se depărtează de reper**

**x = x<sub>0</sub> - v (t - t<sub>0</sub>) când mobilul se apropie de reper.**




</div>


<br></br>



<div class="alert alert--warning" role="alert">

&#128275 **Problemă rezolvată**

**1. Antrenorul Luizei a cronometrat mișcarea ei pe pista de 100 m și a trecut datele mișcării în următorul tabel.**

<Img className="img-responsive4" src="fizica/clasa6/capitolul3/3_1_4a_Poza2_TabelProblemaModel1.jpg" width="1000" height="141" />



a)	Ce fel de mișcare are Luiza ?

b)	Calculează viteza medie.

c)	Determină legea mișcării.


**Rezolvare:**

<Video src="https://www.youtube.com/embed/YI0tJ_5CG3A" />




a) Observăm în tabel faptul că, Luiza parcurge distanțe egale (25 m) în intervale de timp egale (3 s).  Deci Luiza are o mișcare rectilinie și uniformă. Atenție, dacă corpul are viteză constantă, obligatoriu traiectoria este rectilinie. În mișcarea curbilinie și în cea de rotație, viteza nu poate fi constantă.


b)

<Img className="img-responsive4" src="fizica/clasa6/capitolul3/3_1_4a_Poza3_Ecuatia1ProblemaModel1_vers2.jpg" width="1000" height="100" />

<br></br>
<br></br>


Când viteza ne dă cu perioadă, este bine să lucrăm cu fracție ireductibilă


<Img className="img-responsive4" src="fizica/clasa6/capitolul3/3_1_4a_Poza3bis_Ecuatia1bisProblemaModel1.jpg" width="1000" height="99" />

<br></br>
<br></br>


c)	Înlocuim în legea mișcării pe x<sub>0</sub>, v și pe t<sub>0</sub> :


<Img className="img-responsive4" src="fizica/clasa6/capitolul3/3_1_4a_Poza4_Ecuatia2ProblemaModel1.jpg" width="1280" height="188" />



</div>



<br></br>


<div class="alert alert--warning" role="alert">

&#128272 **Temă**


**1. În următorul tabel sunt trecute datele mișcării unui mobil.**

<Img className="img-responsive4" src="fizica/clasa6/capitolul3/3_1_4a_Poza5_TabelTema1.jpg" width="1000" height="155" />

<br></br>
<br></br>

Se cere:

a) Ce fel de mișcare are mobilul? De ce?

b) Calculează viteza medie.

c) Determină legea mișcării.





</div>





<br></br>
<br></br>



## III.1.5. Reprezentarea grafică a mișcării.


<div class="alert alert--success" role="alert">

&#128064 **Reprezentarea graficului mișcării unui mobil**


**Pentru a reprezenta graficul mișcării unui mobil (alergării Luizei pe pista de 100 m) trebuie să se parcurgă următoarele patru etape:**


**1) Se realizează un tabel cu datele mișcării (pozițiile și momentele de timp corespunzătoare acestora).**


<Img className="img-responsive4" src="fizica/clasa6/capitolul3/III-1-5-reprezentarea-grafica-a-miscarii-poza1-tabel-cu-datele-miscarii-unui-mobil.png" width="1000" height="140" />

<br></br>
<br></br>
<br></br>



**2) Se trasează axele, două drepte perpendiculare, una orizontală și una verticală, pe foaie de matematică sau pe hârtie milimetrică. Axa orizontală se numește axa abscisei (Ox) și cea verticală se numește axa ordonatei (Oy). Se gradează (calibrează) cele două axe prin alegerea unui etalon pentru fiecare, astfel încât să putem reprezenta toate pozițiile mobilului și momentele corespunzătoare lor.**

Pentru exemplu nostru voi alege ca etalon (scară):

Pentru axa distanței:   
1 cm : 5 m

Pentru axa timpului:   
1 cm : 1 s.

- Punctul de intersecție al axelor este O = originea pentru fiecare axă, adică în acest punct avem 0 m și 0 s.

- Abscisa este axa timpului. Se notează axa și la extremitatea acesteia, se scrie t (s).

- Ordonata este axa distanțelor (pe această axă se notează pozițiile mobilului). Se notează axa și la extremitatea ei se scrie x (m).


<br></br>

**3) Se trasează pe grafic fiecare punct din tabel.**


- Primul punct este chiar în origine, O (x<sub>0</sub>=0, t<sub>0</sub>=0).

- Pentru a reprezenta al doilea punct, A (x<sub>1</sub> = 25 m, t<sub>1</sub> = 3 s), procedăm în felul următor: în dreptul valorii numerice a lui 3 s se duce, punctat, o dreaptă verticală. În dreptul valorii numerice a lui 25 m se duce, punctat, o dreaptă orizontală. Punctul de intersecție al celor două drepte punctate este punctul de pe grafic de coordonate A(x<sub>1</sub>, t<sub>1</sub>).

- Se continuă și cu celelalte trei puncte: B (x<sub>2</sub>, t<sub>2</sub>), C (x<sub>3</sub>, t<sub>3</sub>), D(x<sub>4</sub>, t<sub>4</sub>), după modelul arătat mai sus, până sunt trecute pe grafic toate cele cinci puncte din tabel.

<br></br>

**4) Se trasează graficul mișcării prin unirea tuturor punctelor construite anterior.**



<Img className="img-responsive4" src="fizica/clasa6/capitolul3/III-1-5-reprezentarea-grafica-a-miscarii-poza2-graficul-miscarii-unui-mobil.png" width="1000" height="668" />



<br></br>
<br></br>



<Video src="https://www.youtube.com/embed/PSg_gcnEYXI" />


<br></br>


**Observaţie:**
> Nu confunda traiectoria mobilului cu graficul mișcării!


<br></br>


**Folosind graficul mișcării putem afla mai multe informații referitoare la modul în care se deplasează un mobil:**   
- Graficul mișcării rectilinii și uniforme este o dreaptă.   
- Dacă mobilul este în repaus, graficul mișcării este o dreaptă orizontală.   
- Pentru a desena graficul mișcării este suficient să reprezentăm minim două puncte care unite, vor determina dreapta graficului.   
- Dreapta care reprezintă mișcarea rectilinie și uniformă este mai înclinată (formează un unghi mai mare cu orizontala) atunci când viteza este mai mare.

<br></br>

<Video src="https://www.youtube.com/embed/jrC7Ro0KcSY" />




</div>











<br></br>



<div class="alert alert--warning" role="alert">

&#128275 **Probleme rezolvate - Reprezentarea grafică a mișcării.**

**2. Graficul mișcării unui mobil este reprezentat în figura următoare:**

<Img className="img-responsive4" src="fizica/clasa6/capitolul3/III-1-5-reprezentarea-grafica-a-miscarii-poza3-problema-rezolvata-figura-cu-graficul-miscarii-unui-mobil-date-initiale.png" width="1000" height="474" />


a)	Care sunt pozițiile mobilului la momentele: t<sub>1</sub> = 0 h, respectiv t<sub>2</sub> = 2 h?

b)	Se depărtează sau se apropie mobilul de reper?

c)	În ce moment ajunge mobilul la poziția de 120 km?

d)	În ce moment ajunge mobilul în reper?

e)	Cât este viteza mobilului în m/s?




**Rezolvare:**


a)	La t<sub>1</sub> = 0 h, mobilul este în poziția x<sub>1</sub> = 200 km. Din origine, urcăm pe verticală (axa poziției) până intersectăm graficul și așa determinăm poziția x<sub>1</sub> = 200 km.
La t<sub>2</sub> = 2 h, mobilul este în poziția x<sub>2</sub> = 100 km. Urcăm pe verticală (axa poziției) până intersectăm graficul și de la grafic mergem pe orizontală punctat, până intersectăm axa poziției, așa determinăm poziția x<sub>2</sub> = 100 km.

b)	Mobilul se apropie de reper (poziția 0 km), deoarece pozițiile mobilului scad odată cu creșterea timpului .

c)	La 120 km, mobilul este la momentul de 1,5 h de la plecare. Pornim cu o dreaptă punctată din 120 km pe orizontală, până întâlnim graficul și de aici, coborâm punctat pe verticală pe axa timpului.

d)	În reper, poziția 0 km, avem timpul de 4 h. Din origine, mergem pe orizontală (axa timpului) până intersectăm graficul și așa determinăm timpul de 4 h.

e)	Scriem formula vitezei:

<Img className="img-responsive4"  src="fizica/clasa6/capitolul3/3_1_4b_Poza3_Ecuatia1ProblemaModel_vers2.jpg" width="1000" height="103" />

La calculul distanței, scădem x<sub>1</sub> - x<sub>2</sub>, deoarece x<sub>1</sub> > x<sub>2</sub> (distanța este tot timpul pozitivă).

La calculul timpului, scădem t<sub>2</sub> - t<sub>1</sub>, deoarece t<sub>2</sub> > t<sub>1</sub> (timpul este pozitiv).

<Img className="img-responsive4" src="fizica/clasa6/capitolul3/3_1_4b_Poza4_Ecuatia2ProblemaModel_vers2.jpg" width="1000" height="124" />

<br></br>
<br></br>
<br></br>




<Video src="https://www.youtube.com/embed/r0HcxgJlXCY" />

<br></br>
<br></br>
<br></br>



**3. În următorul tabel sunt trecute datele mișcării unui mobil.**


<Img className="img-responsive4" src="fizica/clasa6/capitolul3/3_1_4b_Poza4bis_TabelGraficulMiscarii_ProblemaModel.jpg" width="1000" height="79" />

Reprezintă graficul mișcării folosind ca etaloane

- 1 cm : 2 s

- 1 cm : 2 m.


**Rezolvare:**


<Video src="https://www.youtube.com/embed/1C1IHd6e7cg" />


<br></br>
<br></br>
<br></br>



**4. În următorul tabel se dau datele mișcării a două mobile M<sub>1</sub> și M<sub>2</sub>.**

<Img className="img-responsive4" src="fizica/clasa6/capitolul3/3_1_7_Poza1_TabelProblemaModel_vers2.jpg" width="1000" height="108" />


a) Determină pozițiile mobilului M<sub>2</sub> știind legea de mișcare x<sub>M2</sub> = 30 + 12∙ t

b) Realizează graficele mișcării celor două mobile.

**Etaloane:**

1 cm : 30 m

1 cm : 5s


c) Care este poziția celor două mobile la t = 20 s ?

d) Determină viteza medie a celor două mobile.

e) Scrie legea de mișcare pentru mobilul M<sub>1</sub>.



**Rezolvare:**

<Video src="https://www.youtube.com/embed/7EvS-3eY7Qw" />

<br></br>

a) x<sub>M2</sub> = 30 + 12 ∙ t

x<sub>0M2</sub> = 30 + 12 ∙ 0 = 30 m

x<sub>1M2</sub> = 30 + 12 ∙ 5 = 90 m

x<sub>2M2</sub> = 30 + 12 ∙ 30 = 390 m

x<sub>3M2</sub> = 30 + 12 ∙ 40 = 510 m


<Img className="img-responsive4" src="fizica/clasa6/capitolul3/3_1_7_Poza2_TabelProblemaModel_Completat_vers2.jpg" width="1000" height="109" />


<br></br>
<br></br>

b)	Graficul de mișcare al celor două mobile:

<Img className="img-responsive4" src="fizica/clasa6/capitolul3/3_1_7_Poza3_GraficMiscare.jpg" width="1000" height="704" />


<br></br>
<br></br>


c) Pentru M<sub>1</sub>: la t = 20 s avem poziția x = 120 m.

Pentru M<sub>2</sub>: la t = 20 s avem poziția x = 270 m.


d)

<Img className="img-responsive4" src="fizica/clasa6/capitolul3/3_1_7_Poza4_RezolvareLiteraD_vers2.jpg" width="1000" height="227" />


<br></br>
<br></br>


e) x<sub>M1</sub> = x<sub>0</sub> + v(t – t<sub>0</sub>) = 0 + 6 ∙ t = 6t




</div>






<br></br>


<div class="alert alert--warning" role="alert">

&#128272 **Exerciții**



**1. În următorul tabel sunt trecute datele mișcării unui mobil.**

<Img className="img-responsive4" src="fizica/clasa6/capitolul3/3_1_4b_Poza5_TabelTema1.jpg" width="1000" height="155" />

**Se cere:**

a) Știind legea mișcării acestui mobil: x = 10 + 5 ∙ t, determină pozițiile mobilului corespunzătoare timpilor din tabel.

b) Reprezintă graficul mișcării folosind ca etaloane
- 1 cm : 10 m
- 1 cm : 4 s.

c) Determină pe grafic poziția mobilului la t = 8s.

d) Calculează viteza medie.

e) Ce fel de mișcare are mobilul? De ce?



</div>




<br></br>
<br></br>





## III.1.6. Accelerația medie.


<div class="alert alert--secondary" role="alert">


Mișcarea rectilinie uniformă este posibilă în viața de zi cu zi, numai pe porțiuni mici de autostradă. În cazul mișcărilor reale viteza mobilelor crește sau scade în timp, datorită semafoarelor, curbelor, trecerilor de pietoni, limitărilor de viteză. Toate mașinile au o pedală de accelerație și una de frână.



</div>


<br></br>



<div class="alert alert--primary" role="alert">


**Un mobil are o mișcare accelerată** atunci când viteza lui crește în timp.

</div>


<br></br>



<div class="alert alert--primary" role="alert">


**Iată cum arată pozițiile unui mobil la intervale de timp egale în mișcarea accelerată:**

<Img className="img-responsive4" src="fizica/clasa6/capitolul3/3_1_5_Poza1_PozitiiMobilLaMiscareaAccelerata.jpg" width="1000" height="141" />


**La pornire,** mobilul are o mișcare accelerată, deoarece viteza lui crește de la zero.



**Iată cum arată pozițiile unui mobil la intervale de timp egale în mișcarea frânată:**


<Img className="img-responsive4" src="fizica/clasa6/capitolul3/3_1_5_Poza2_PozitiiMobilLaMiscareaFranata.jpg" width="1000" height="148" />


**La oprire,** mobilul are o mișcare frânată, deoarece viteza lui scade până la zero.




</div>




<br></br>





<div class="alert alert--primary" role="alert">

**Accelerația medie (a<sub>m</sub> sau a)** este mărimea fizică egală cu raportul dintre variația vitezei (creșterea sau scăderea ei) și durata în care s-a produs această variație.




**Caracterizarea accelerației medii ca mărime fizică:** 

<Img className="img-responsive4" src="fizica/clasa6/capitolul3/III-1-6-acceleratia-medie-poza3-caracterizarea-acceleratiei-medii-ca-marime-fizica_v2.png" width="1000" height="433" />




</div>




<br></br>
<br></br>





## III.1.7. Mișcarea rectilinie uniform variată.

<div class="alert alert--primary" role="alert">

**Mișcarea rectilinie uniform variată** este mișcarea unui mobil pe o traiectorie rectilinie și cu accelerație constantă.

</div>

<br></br>


<div class="alert alert--primary" role="alert">

**În mișcarea rectilinie uniform accelerată:**

- Mobilul parcurge distanțe din ce în ce mai mari, în intervale de timp egale.

- Accelerația momentană este egală cu accelerația medie, fiind constante.

- Accelerația și viteza au aceeași direcție și sens, ca și cel al mișcării.



<Img className="img-responsive4" src="fizica/clasa6/capitolul3/3_1_6_Poza1_MiscareRectilinieUniformVariata.jpg" width="1000" height="187" />


</div>

<br></br>


<div class="alert alert--secondary" role="alert">

&#128294 **Observație**

Cel mai cunoscut exemplu de **mișcarea rectilinie uniform accelerată** este căderea liberă a corpurilor pe Pământ. **Toate corpurile cad spre Pământ cu o accelerație constantă, numită accelerație gravitațională, g = 9,81 m/s<sup>2</sup>.** **Când corpul cade liber, viteza inițială a acestuia este v<sub>0</sub> = 0 m/s.**


</div>


<br></br>


<div class="alert alert--warning" role="alert">

&#128275 **Probleme rezolvate**



**1. Privește cu atenție datele despre mișcarea fetei. Cum determinăm tipul mișcării ei ?**

Observăm că în intervale de timp egale (de 4 s), fata parcurge distanțe din ce în ce mai mari. Dacă efectuăm calculul vitezelor pe fiecare porțiune, acestea cresc. Vitezele cresc cu valori egale (Δv = 1 m/s) în intervale de timp egale (Δt = 4 s). Cum accelerația este raportul dintre variația vitezei pe intervalul de timp, rezultă că mișcarea este rectilinie uniform accelerată.


<Img className="img-responsive4" src="fizica/clasa6/capitolul3/3_1_6_Poza1_RezolvareaProblemaModel1_vers2.jpg" width="1000" height="521" />

<br></br>
<br></br>
<br></br>


**2. Pentru a intra într-o depășire, o mașină care se deplasează cu o viteză de 54 km/h, accelerează cu 4 m/s<sup>2</sup>. La ce viteză ajunge mașina după 5 s ?**


**Rezolvare:**

<Video src="https://www.youtube.com/embed/DHe-GVJcZ6Q" />


<br></br>


- Notăm datele problemei și le transformăm în SI:

<Img className="img-responsive4" src="fizica/clasa6/capitolul3/3_1_6_Poza2_DateleProblemeiModel2_vers2.jpg" width="1000" height="386" />


<br></br>
<br></br>

- Scriem formula accelerației și scoatem necunoscuta, v<sub>2</sub>:


<Img className="img-responsive4" src="fizica/clasa6/capitolul3/3_1_6_Poza3_RezolvareaProblemaModel2_vers2.jpg" width="1000" height="342" />



</div>

<br></br>


<div class="alert alert--warning" role="alert">

&#128272 **Temă**


**1. Un corp este lăsat să cadă liber de la o anumită înălțime cu o accelerație egală cu 10 m/s<sup>2</sup>. După cât timp ajunge corpul la o viteză de 4 m/s ?**


</div>







